# 4DV001 - Modellering och simulering av system (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1N | 

## Förkunskaper

- 1DV004 - Objektorienterad programmering 
- 1MA004 - Tillämpad sannolikhetslära och statistik
- 1MA007 - Numeriska metoder

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för grundläggande begrepp inom modellering och simulering, samt
    2. beskriva olika klasser av simulering, t.ex. händelsestyrd, samt när de bör tillämpas.
2. *Färdighet och förmåga*
    1. Implementera enklare simuleringar från utvalda klasser såsom händelsestyr, kontinuerlig och agent-baserad,
    2. konstruera lämpliga deterministiska och icke-deterministiska modeller i ett verktyg för att simulera ett givet system, samt
    3. givet ett problem, välja en lämplig simuleringsmetod.
3. *Värderingsförmåga och förhållningssätt*
    1. Reflektera över olika metoders lämplighet för olika typer av problem och vilka konsekvenserna av en olämplig metod blir,
    2. värdera resultatet av en simulering t.ex. med avseende på faktorer som prestanda eller tillförlitlighet, samt
    3. reflektera över värdet av att kunna simulera system innan de konstrueras, och vilka samhällsfördelar det ger.

## Kursinnehåll

Kursen ger en översikt över olika deterministiska och icke-deterministiska modellerings och simuleringsansatser

Följande moment behandlas:

- Introduktion till modellering och simulering.
- Hur modellering och simulering används.
- Händelsestyrd simulering (Discrete event).
- Kontinuerlig simulering.
- Kömodellering.
- Agent-baserad modellering och simulering.
- Icke-deterministisk och stokastisk modellering och simulering.
- Metoder för sampling.
- Monte Carlo-simulering.
- Validering av simulering, hypotesprövning, ovanliga händelser.
- Verktyg och programbibliotek för modellering och simulering, t.ex. Simulink och Modelica.

## Undervisnings- och arbetsformer

Undervisningen består av föreläsningar, seminarier och lärarledda laborationer. Kursen innehåller även en serie gästföreläsningar där industrirepresentanter och forskare presenterar hur och varför de använder simulering.

## Examination

Examinationen av kursen delas in följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
|`LAB1`| Programmeringsuppgifter | A-F   | 2,5   |
|`HEM1`| Hemtentamen           | A-F   | 2,5   |

För godkänt betyg på kursen krävs minst betyg E på samtliga moment. Slutbetyget bestäms från:`HEM1`(50%) och`LAB1`(50%).

## Måluppfyllelse

Examinationsmomenten kopplas till lärandemålen enligt följande:

| Lärandemål |`LAB1` |`HEM1` |
| :--------- | :---: | :---: |
| 1.1        |       | **X** |
| 1.2        |       | **X** |
| 2.1        | **X** |       |
| 2.2        | **X** |       |
| 2.3        | **X** | **X** |
| 3.1        |       | **X** |
| 3.2        | **X** | **X** |
| 3.3        |       | **X** |

## Kurslitteratur

- Sokolowski, J. A. och Banks, C. M., *Principles of Modeling and Simulation : A Multidisciplinary Approach*, Wiley, 2009. Antal sidor 153 av 256. 
- Birta, L. G. och Arbez, G., *Modelling and Simulation: Exploring Dynamic System Behaviour*, Springer, 2013. Antal sidor 341 av 433. 

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.
