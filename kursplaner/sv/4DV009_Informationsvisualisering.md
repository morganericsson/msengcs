# 4DV009 - Informationsvisualisering (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1N | 

## Förkunskaper

- 1DV004 - Objektorienterad programmering
- 2DV004 - Datorgrafik
- 1DV006 - Algoritmer
- 1MA004 - Tillämpad sannolikhetslära och statistik

## Lärandemål

Efter slutförd kurs skall studenten kunna:

1. *Kunskap och förståelse*
    1. Klassificera typiska uppgifter för visualiseringar,
    2. definiera och förklara visualiseringsteknikerna (angående interaktion och visuell representation) och typiska verktyg som diskuteras i kursen, samt
    3. beskriva och förklara de grundläggande perceptuella principerna som påverkar informationsvisualisering.
2. *Färdighet och förmåga*
    1. Representera data genom expressiva och effektiva visualiseringar med hjälp av metoder, programvara och verktyg som är aktuella, samt
    2. implementera grundläggande interaktiva visualiseringar, såsom sambandsdiagram eller radardiagram.
3. *Värderingsförmåga och förhållningssätt*
    1. Kritiskt reflektera över visualisering och interaktionsstrategier mot bakgrund av aktuella teorier och forskning, samt
    2. göra välgrundade designval baserat på olika aspekter och databegränsningar

## Kursinnehåll

Informationsvisualisering fokuserar på abstrakt information som i de flesta fall inte kan kartläggas i den fysiska världen. Exempel på sådana abstrakta data är symboliska, tabulära, nätverksbaserade, hierarkiska eller textuella informationskällor. Kursen ger en översikt över de viktigaste informationsvisualiseringsteknikerna och applikationerna. 

Följande moment behandlas:

- Definition av området informationsvisualisering och hur det relaterar till områden som människa-datorinteraktion (HCI) eller vetenskaplig visualisering.
- Grunderna i visuell uppfattning (preattentiv behandling, gestaltningslagar) och kognition.
- Grunderna i data och visualisering samt hur de kan bearbetas.
- Uppdragsabstraktioner och taxonomier.
- Interaktionskoncept och tekniker (t.ex. dynamiska frågor, zoom och panorering eller fokus och sammanhang).
- Visualiseringstekniker för 1D, 2D, 3D och multidimensionella data.
- Översikt över aktuella system och verktyg för informationsvisualisering.

## Undervisnings- och arbetsformer

På kursen ges traditionella föreläsningar för att gå igenom huvuddelen av kursinnehållet. Dessutom bearbetar och fördjupar studenterna innehållet i begreppsmässiga och praktiska uppgifter. Alla uppgifter diskuteras också i seminarier där studenterna presenterar sina resultat och får feedback från sina medstudenter och lärare. Detta ger också en plats att kritiskt reflektera över informationsvisualiseringar baserat på teorier och forskningsresultat som presenteras på föreläsningarna. Alla uppgifter utförs individuellt eller grupper om högst två studenter.

Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
| UPG1 | Inlämningsuppgifter   | A-F   | 3     |
| TEN1 | Muntlig tentamen      | A-F   | 2     |

För godkänt betyg på kursen krävs minst betyg E på samtliga moment. Slutbetyget bestäms från: UPG1 (60%) och TEN1 (40%).


## Måluppfyllelse

Examinationsmomenten kopplas till lärandemålen enligt följande:

| Lärandemål | UPG1| TEN1 |
| ---------- | --- | -----|
| 1.1        |**X**| **X**|
| 1.2        |**X**| **X**|
| 1.3        |**X**| **X**|
| 2.1        |**X**|      |
| 2.2        |**X**|      |
| 3.1        |**X**| **X**|
| 3.2        |**X**| **X**|


## Kurslitteratur

Obligatorisk litteratur:

- Spence, R., *Information Visualization – An Introduction*, tredje utgåvan, Springer, 2014. Antal sidor: 200 av 292.
- Munzner, T., *Visualization Analysis and Design*, CRC Press, 2014. Antal sidor: 150 av 404.
- Ware, C., *Information Visualization: Perception for Design*, tredje utgåvan, Morgan Kaufmann, 2013. Antal sidor: 100 av 512.
- Kompendium med vetenskapliga artiklar

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.

