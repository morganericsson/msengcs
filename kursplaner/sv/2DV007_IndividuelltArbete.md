# 2DV007 - Självständigt arbete (15 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G2E | 

## Förkunskaper

- 1DV007 - Mjukvaruutvecklingsprojekt
- 1ZT001 - Teknisk kommunikation
- 2ZT001 - Vetenskapliga metoder

## Lärandemål

Efter slutförd kurs skall studenten kunna:

1. *Kunskap och förståelse*
    1. Integrera och fördjupa förvärvade kunskaper.
2. *Färdighet och förmåga*
    1. Formulera, välja och tillämpa vetenskapliga frågeställningar och metoder samt avgränsa dessa,
    2. planera, genomföra ett självständigt arbete inom givna tidsramar,
    3. presentera det självständiga arbetet muntligt och skriftligt,
    4. söka, värdera och referera vetenskaplig litteratur, samt
    5. kritiskt granska samt muntligt och skriftligt diskutera ett framlagt arbete.
3. *Värderingsförmåga och förhållningssätt*
    1. Välja och tillämpa en vetenskaplig metod som lämpar sig för frågeställningen,
    2. bedöma och reflektera över egna resultat jämfört mot tidigare kända resultat, samt
    3. göra bedömningar med hänsyn till vetenskapliga, samhälleliga och etiska hänsynstaganden.

## Kursinnehåll

Kursen innehåller självständigt arbete (max två studenter)  kring ett problem som valts i samråd med handledare. 

Följande moment behandlas:

- Problemformulering.
- Söka i vetenskaplig litteratur.
- Analysera och bearbeta resultat och fakta.
- Vetenskaplig teknisk rapportskrivning.
- Muntlig redovisning.
- Opponering.
- Självständigt ingenjörsmässigt arbete omfattande teoretisk och/eller experimentell verksamhet.

## Undervisnings- och arbetsformer

Handledning av lärare med jämna mellanrum. Framläggning av eget arbete och opponering i slutet av kursen. Auskultation vid framläggning av tre andra arbeten på samma nivå eller högre måste ske innan framläggning av eget arbete får ske. Auskultation kan ske från och mer termin fyra. Närvaro vid egen framläggning och opponering är obligatorisk.

## Examination

Examinationen av kursen delas in i följande moment:

| Kod  | Benämning                | Betyg | Poäng |  
| :--- | :--------------------    | :---: | :---: |  
| RAP1 | Rapport och framläggning | A-F   | 12    |  
| OPP1 | Opponering               | G-U   | 1,5   |  
| ASK1 | Auskultation             | G-U   | 1,5   |  

För godkänt betyg på kursen krävs betyg G på OPP1 och ASK1 samt minst betyg E på RAP1. Slutbetyget bestäms från RAP1.

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål | RAP1  | OPP1  | ASK1  |
| :--------- | :---: | :---: | :---: |
| 1.1        | **X** |       | **X** |
| 2.1        | **X** |       |       |
| 2.2        | **X** |       |       |
| 2.3        |       |       | **X** |
| 2.4        | **X** |       |       |
| 2.5        |       | **X** |       |
| 3.1        | **X** |       | **X** |
| 3.2        | **X** |       | **X** |
| 3.3        | **X** | **X** | **X** |

## Kurslitteratur

Den studerande väljer i samråd med handledare och examinator ut lämplig litteratur för aktuellt område.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
