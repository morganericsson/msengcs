# 5DV001 - Självständigt arbete (30 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A2E | 

## Förkunskaper

- 2DV007 - Självständigt arbete
- 4DV012 - Vetenskapliga metoder inom datavetenskap
- 1ZT001 - Teknisk kommunikation
- 2ZT001 - Vetenskapliga metoder

## Lärandemål

Efter genomförd kurs skall studenten kunna:

1. *Kunskap och förståelse*
    1. Visa väsentligt fördjupade kunskaper inom datavetenskap och/eller mjukvaruteknik, samt fördjupad insikt i aktuellt forsknings- och utvecklingsarbete, samt
    2. visa fördjupad metodkunskap inom datavetenskap och/eller mjukvaruteknik.
2. *Färdighet och förmåga*
    1. Med helhetssyn kritiskt, självständigt och kreativt identifiera, formulera och hantera komplexa frågeställningar, 
    2. formulera och kritiskt utvärdera, analysera och/eller utvärdera vetenskapliga frågeställningar, teorier och metoder,
    3. planera och med adekvata metoder genomföra kvalificerade uppgifter inom givna ramar samt att utvärdera detta arbete,
    4. delta i forsknings‐ och utvecklingsarbete och därigenom bidra till kunskapsutvecklingen,
    5. kritiskt och systematiskt integrera kunskap och att analysera, bedöma och hantera komplexa företeelser, frågeställningar och situationer även med begränsad information samt visa förmåga att modellera, simulera, förutsäga och utvärdera skeenden även med begränsad information, samt
    6. muntligt och skriftligt klart redogöra för och diskutera sina slutsatser, samt den kunskap och de argument som ligger till grund för dessa.
3. *Värderingsförmåga och förhållningssätt*
    1. Göra bedömningar med hänsyn till relevanta vetenskapliga, samhälleliga och etiska aspekter inom ramen för det specifika självständiga arbetet samt visa medvetenhet om etiska aspekter på forsknings‐ och utvecklingsarbete, 
    2. identifiera och analysera vetenskapens och ingenjörens roll i samhället, samt
    3. identifiera sitt behov av ytterligare kunskap och att ta ansvar för att fortlöpande utveckla sin kunskap och kompetens.

## Kursinnehåll

Kursens innehåll bestäms för varje student eller par av studenter i samråd med handledare och examinator. Det självständiga arbetet skall utföras inom datavetenskap och mjukvaruteknik.

## Undervisnings- och arbetsformer

Kursen utgörs av ett självständigt arbete. För varje student eller par av studenter utses en examinator och en eller flera handledare (t.ex. om arbetet görs vid ett företag). Det självständiga arbetet utgör det avslutande momentet på utbildningen.

Varje självständigt arbete skall läggas fram vid ett seminarium. Varje student skall opponera på ett annat arbete samt auskultera på minst tre andra framläggningar på samma nivå eller högre. Auskultation kan ske från och med termin 11 och genomföras innan de egna arbetet för läggas fram

Närvaro vid egen framläggning och opponering är obligatorisk.

## Examination

Examinationen av kursen delas in i följande moment:

| Kod  | Benämning             | Betyg | Poäng |  
| :--- | :-------------------- | :---: | :---: |  
|`RAP1`| Rapport och framläggning  | A-F   | 27    |  
|`OPP1`| Opponering            | G-U   | 1,5   |  
|`ASK1`| Auskultation           | G-U   | 1,5   |  

För godkänt betyg på kursen krävs betyg G på`OPP1`och`ASK1`samt minst betyg E på RAP1. Slutbetyget bestäms från RAP1.

## Måluppfyllelse

Examinationsmomenten till lärandemålen enligt följande:

| Lärandemål |`RAP1` |`OPP1` |`ASK1` |
| :--------- | :---: | :---: | :---: |
| 1.1        | **X** | **X** | **X** |
| 1.2        | **X** | **X** | **X** |
| 2.1        | **X** |       |       |
| 2.2        | **X** | **X** | **X** |
| 2.3        | **X** |       |       |
| 2.4        | **X** |       |       |
| 2.5        | **X** | **X** | **X** |
| 2.6        | **X** | **X** |       |
| 3.1        | **X** |       |       |
| 3.2        | **X** |       |       |
| 3.3        | **X** | **X** | **X** |


## Kurslitteratur

Studenterna förväntas söka efter lämplig kurslitteratur på egen hand eller i samråd med handledare.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.