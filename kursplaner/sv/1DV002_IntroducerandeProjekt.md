# 1DV002 - Introducerande projekt (7,5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G1F | 

## Förkunskaper

- 1DV001 - Programmering och datastrukturer

## Lärandemål

Efter slutförd kurs skall studenten kunna:

1. *Kunskap och förståelse*
    1. Namnge och förklara funktionen hos de viktigaste komponenterna i en Raspberry Pi,
    2. förklara hur man skriver, installerar och exekverar Python-program på en Raspberry Pi,
    3. förklara hur systemkrav tas fram, specificeras och testas,
    4. översiktligt redogöra för vad projektledning och kvalitetsarbete innebär i praktiken, samt
    5. redogöra för mjukvaruindustrins olika sektorer och olika arbetsuppgifter. 
2. *Färdighet och förmåga*
    1. Utveckla Pythonprogram för Raspberry Pi med externa enheter (t.ex. sensorer) och nätverkskoppling, 
    2. analysera ett problem, skapa en kravspecifikation, designa och implementera lösningar, och verifiera att lösningen uppfyller alla krav,
    3. använda vanliga tekniska projektverktyg (tex versionshantering med Git),
    4. självständigt söka efter och värdera information,
    5. strukturera och genomföra en skriftlig och muntlig presentation av genomförda laborationer och projekt, samt
    6. genomföra ett projekt i grupp under begränsad tid och där tillämpa en arbetsform som presenterats i kursen.
3. *Värderingsförmåga och förhållningssätt*
    1. Reflektera över och värdera en given ansats att lösa ett problem, 
    2. reflektera över relationen mellan  ämneskunskap, ingenjörsfärdigheter och yrkesrollen ingenjör, samt
    3. reflektera över och värdera sin egen kontra gruppens insats vid laborations- och projektarbete.


## Kursinnehåll

Kursen har två parallella spår: Det första introducerar kort Internet of Things och det introducerar studenten till yrkesrollen samt fördjupas dess ämneskunskaper. Inom det första spåret presentation en enkel dator, Raspberry Pi, och hur man kan skriva program i Python som interagerar med externa enheter, sensorer och tjänster över Internet. Inom det andra spåret introduceras hur man arbetar i projekt och grupp, samt yrkesrollen (mjukvaru)ingenjör.

Följande moment behandlas:

- Introduktion till Internet of Things.
- Introduktion till Raspberry Pi (hårdvara och mjukvara).
- Implementera och exekvera Pythonprogram på Raspberry Pi.
- Interagera med externa enheter (t.ex. sensorer).
- Interagera med nätverkskopplade enheter/Internet.
- Fördjupning av labbmiljön.
- Introduktion till kravhantering, mjukvarudesign och testning.
- Introduktion av verktyg och metoder som används inom ett projekt, t.ex. versionshantering, kravhantering, kommunikation, osv..
- Projektmetodik och projektdynamik.
- Hur man arbetar i grupp, vilka roller som finns, vilket ansvar individen har, osv.
- Informationssökning.
- Hur man skriver enklare projektdokumentation.
- Muntlig presentation av tekniskt material.
- Skriftlig presentation av tekniskt material.
- Ingenjörens yrkesroll, arbetsuppgifter och förhållningssätt.
- Ingenjörens ansvar och arbetsmiljö.

## Undervisnings- och arbetsformer

Undervisningen sker i form av föreläsningar, lärarledda laborationer, handledning i projektgrupp och en slutpresentation. Laborationerna sker i par och projekt och presentationer sker i grupper om 4 studenter. Yrkesrollen ingenjör presenteras via gästföreläsningar och/eller studiebesök.

## Examination
Examinationen av kursen delas in i följande moment:

| Kod  | Benämning                         | Betyg | Poäng |  
| :--- | :-------------------------------- | :---: | :---: |  
| LAB1 | Programmeringsuppgifter           | G-U   | 1,5   |  
| PRJ1 | Projekt                           | A-F   | 4     |  
| PRS1 | Presentation                      | A-F   | 1     |  
| UPG1 | Uppgifter om yrkesrollen ingenjör | G-U   | 1     |  

För godkänt betyg på kursen krävs betyg G på LAB1 och UPG1 samt minst betyg E på övriga moment. Slutbetyget bestäms från: PRJ1 (75%)  och PRS1 (25%).
 
## Måluppfyllelse

Examinationsmomenten kopplas till lärandemålen enligt följande:

| Lärandemål | LAB1  | PRJ1  | PRS1  | UPG1  |  
| :--------- | :---: | :---: | :---: | :---: |  
| 1.1        | **X** |       |       |       |  
| 1.2        | **X** |       |       |       |  
| 1.3        |       | **X** | **X** |       |   
| 1.4        |       | **X** | **X** | **X** |  
| 1.5        |       |       |       | **X** |  
| 2.1        | **X** | **X** |       |       |  
| 2.2        |       | **X** | **X** |       |  
| 2.3        |       | **X** |       |       |  
| 2.4        | **X** | **X** |       |       |  
| 2.5        | **X** |       | **X** |       |    
| 2.6        |       |       | **X** |       |  
| 3.1        |       | **X** | **X** |       |  
| 3.2        |       |       | **X** | **X** |  
| 3.3        | **X** | **X** |       |       |  

## Kurslitteratur

Kurslitteratur bestäms i samråd med handledare.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
