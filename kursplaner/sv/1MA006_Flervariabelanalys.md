# 1MA006 - Flervariabelanalys (7,5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G1F | 

## Förkunskaper

- 1MA002 - Linjär algebra 
- 1MA003 - Envariabelanalys 1
- 1MA005 - Envariabelanalys 2 

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara analytiska begrepp i flera variabler såsom kontinuitet och differentierbarhet, samt samspelet mellan analys och geometri, samt
    2. redogöra för definitioner samt formulera och bevisa teorem som är centrala i flervariabelanalys, såsom kedjeregeln och Greens formel.
2. *Färdighet och förmåga*
    1. Använda differentialkalkyl i flera variabler,
    2. beräkna dubbel- och trippelintegraler samt linje- och ytintegraler,
    3. lösa problem, utföra beräkningar och föra resonemang i flerdimensionell analys,
    4. skriftligt presentera beräkningar och resonemang så att de kan följas av den som inte är insatt i problemet,
    5. tillämpa flerdimensionell differential- och integralkalkyl på tekniska, fysikaliska och datavetenskapliga problem, samt
    6. utföra beräkningar, approximera och visualisera resultat med hjälp av Matlab.
3. *Värderingsförmåga och förhållningssätt*
    1. Diskutera relevans, räckvidd och noggrannhet av matematiska modeller såsom differentialekvationer och vektorfält.


## Kursinnehåll

Följande moment behandlas:

- Vektorer och koordinatgeometri i R^n, vektorvärda funktioner, kurvor och parametrisering.
- Partiella derivator, gradient och riktningsderivata, tangentplan till ytor, normalriktning, kedjeregeln, inversa och implicita funktionssatsen, funktionalmatris, linjärisering.
- Optimering på kompakta och allmänna områden.
- Dubbel- och trippelintegraler, iterering av multipelintegraler, variabelbyte, tillämpning på volym och tyngdpunkt.
- Vektorfält, linjeintegraler och ytintegraler med avseende på funktioner och vektorfält.
- Divergens- och rotationsoperatorerna.
- Greens formel i planet, potentialer.
- Gauss sats och Stokes sats.
- Matlab som ett verktyg i flervariabelanalys.


## Undervisnings- och arbetsformer

Föreläsningar, lärarledda räkneövningar och laborationer.

## Examination

Examinationen av kursen delas in i följande moment:

| Kod  | Benämning                 | Betyg | Poäng |  
| :--- | :------------------------ | :---: | :---: |  
| TEN1 | Tentamen: Problemlösning  | A-F   | 5,0   |  
| TEN2 | Tentamen: Teori           | G-U   | 1,5   |  
| LAB1 | Laborationer i Matlab      | G-U   | 1     |  


För godkänt betyg på kursen krävs minst betyg E på TEN1 samt betyg G på TEN2 och LAB1. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | TEN2  | LAB1  |  
| :--------- | :---: | :---: | :---: |  
| 1.1        |       | **X** |       |  
| 1.2        |       | **X** |       |  
| 2.1        | **X** |       |       |  
| 2.2        | **X** |       |       |  
| 2.3        | **X** | **X** |       |  
| 2.4        | **X** |       |       |  
| 2.5        | **X** |       |       |  
| 2.6        |       |       | **X** |  
| 3.1        |       |       | **X** |  


## Kurslitteratur

Obligatorisk litteratur: 

- Månsson J, Nordbeck P, *Flerdimensionell analys*, Studentlitteratur, 2013. Antal sidor: 250 av 364. 
- Månsson J., Nordbeck P. *Övningar i flerdimensionell analys*, Studentlitteratur, 2013. Antal sidor: 120 av 173. 

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.