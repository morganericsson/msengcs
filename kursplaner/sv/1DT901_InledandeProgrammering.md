# 1DT901 - Inledande programmering (7,5 hp)

|                |               |  
| ---            | ---           |  
| *Huvudområde*: | Datateknik    |  
| *Fördjupning*: | G1N           |  

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9).

## Lärandemål

Efter slutförd kurs skall studenten kunna:

1.  *Kunskap och förståelse*
    1.  Förklara grundläggande programspråkskonstruktioner såsom 
        variabler, typer, styrande satser och funktioner, samt
    2.  förklara grundläggande algoritmer och datastrukturer, 
        samt exemplifiera hur och när de bör användas.
2.  *Färdighet och förmåga*
    1.  Skapa och implementera en lösning till ett givet problem 
        i programmeringsspråket Python,
    2.  implementera givna algoritmer för att lösa kända typer av 
        problem (såsom sortering och sökning) och resonera kring 
        deras tidskomplexitet,
    3.  installera och använda verktyg och bibliotek som används 
        vid programmering,
    4.  strukturera och genomföra korta muntliga och skriftliga 
        presentationer av mindre programmeringsprojekt, samt
    5.  dokumentera program och följa programkodskonventioner.
3.  *Värderingsförmåga och förhållningssätt*
    1.  Resonera kring hur välstrukturerat och lättförstått ett 
        program är, samt
    2.  motivera val av datastrukturer och algoritmer i olika 
        scenarion.

## Kursinnehåll

Kursen är inledande programmeringskurs i programspråket Python. Dess första del fokuserar på 
programmeringsfärdigheter och vanliga programspråkskonstruktioner. Kursens andra del introducerar 
välkända algoritmer och datastrukturer, hur dessa kan implementeras, när de bör användas, och 
enklare resonemang kring deras tidskomplexitet.

Följande moment behandlas:

-   Datorns uppbyggnad och hur program exekveras.
-   Utvecklingsmiljöer, såsom editor och interpretator.
-   Att formulera lösningar på problem så att datorer kan hantera dem.
-   Grundläggande programspråkskonstruktioner i Python.
-   Filhantering.
-   Externa bibliotek.
-   Objekt och moduler i Python.
-   Versionshantering med Git.
-   Datastrukturer såsom listor, mängder, tabeller och träd.
-   Algoritmer för sökning och sortering.
-   Enkla uppskattningar av tidskomplexitet.
-   Kodkonventioner och dokumentation av kod.
-   Parvist arbete, problemlösning och kommunikationsfärdigheter.

## Undervisnings- och arbetsformer

Undervisningen sker i form av föreläsningar, lärarledda laborationer, handledning i projektgrupp 
och en slutpresentation. Laborationerna är individuella, projekt och presentationer sker i par.

## Examination

Examinationen av kursen delas in i följande moment:

| Kod    | Benämning                               | Betyg | Poäng |  
| :---   | :-------------------------------------- | :---: | :---: |  
| `LAB1` | Programmeringsuppgifter                 | A-F   | 4,5   |  
| `DAT1` | Datortentamen                           | G-U   | 1     |  
| `PRJ1` | Projekt i algoritmer och datastrukturer | A-F   | 2     |  

För godkänt betyg på kursen krävs betyg G på `DAT1` och minst betyg E på övriga moment. Slutbetyget bestäms från: `LAB1` (60%) och `PRJ1` (40%).

## Måluppfyllelse

Examinationsmomenten kopplas till lärandemålen enligt följande:

| Lärandemål | `LAB1` | `DAT1` | `PRJ1` |  
| :--------- | :---:  | :---:  | :---:  |  
| 1.1        | **X**  | **X**  |        |  
| 1.2        | **X**  | **X**  | **X**  |  
| 2.1        | **X**  | **X**  | **X**  |  
| 2.2        | **X**  | **X**  | **X**  |  
| 2.3        | **X**  |        | **X**  |  
| 2.4        |        |        | **X**  |  
| 2.5        | **X**  |        | **X**  |  
| 3.1        | **X**  |        |        |  
| 3.2        |        |        | **X**  |  

## Kurslitteratur

Obligatorisk litteratur:

-   Halterman, Richard L. Fundamentals of Python Programming, 
    senaste utgåvan (distribueras vid kursstart). Antal sidor: 421 
    av 654 sidor.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.