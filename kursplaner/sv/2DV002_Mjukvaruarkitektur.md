# 2DV002 - Mjukvaruarkitektur (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G2F | 

## Förkunskaper

- 1DV004 - Objektorienterad programmering
- 1DV007 - Mjukvaruutvecklingsprojekt

## Lärandemål

Efter slutförd kurs skall studenten kunna:

1. *Kunskap och förståelse*
    1. Sammanfatta koncept inom mjukvaruarkitekturer,
    2. räkna upp och beskriva arkitektoniska mönster/stilar,
    3. förtydliga sambandet mellan mjukvaruarkitektur, designmönster, produktlinjer, programkvalitet och återanvändning av mjukvara, samt
    4. beskriva sambandet mellan mjukvaruarkitektur och dokumentation.
2. *Färdighet och förmåga*
    1. Känna igen ett arkitektoniskt designproblem,
    2. klassificera mjukvaruarkitekturmönster och taktiker samt bestämma dess relevans med hänsyn till designproblemet,
    3. skapa en mjukvaruarkitektur för ett givet designproblem,
    4. skapa en plan för hur en arkitektur kan implementeras, t.ex. med avseende på beroenden och prioritet, samt
    5. använda verktyg och språk för att definiera en arkitektur och översätta den till programkod i t.ex. Java.
3. *Värderingsförmåga och förhållningssätt*
    1. Välja lämpliga koncept och strategier för att dokumentera en mjukvaruarkitektur i en given situation eller för en given målgrupp, samt
    2. bedöma en mjukvaruarkitektur genom att mäta dess kvalitet med hänsyn till ett visst designproblem.

## Kursinnehåll

Kursen ger en introduktion till mjukvaruarkitektur, arkitekturstilar och hur arkitektur kan skapas för att stödja återanvändning av mjukvarukomponents. 

Följande moment behandlas:

- Introduktion till mjukvaruarkitektur och centrala begrepp.
- Mjukvaruarkitekturens roll i systemutveckling.
- Mjukvaruarkitektur kontra implementation.
- Beskrivningsteknik av arkitekturer och arkitektoniska synvinklar.
- Arkitektoniska stilar och mönster, samt hur de förhåller sig till designmönster.
- Produktlinjer och dess arkitekturer.
- Design och utvärdering av mjukvaruarkitekturer.
- Kvalitet hos mjukvaruarkitekturer.
- Hur arkitektur kan användas för att beskriva ett systems egenskaper.
- Verktyg och språk för att beskriva arkitekturer.
- Enklare transformationer mellan dessa språk och programmeringsspråk, t.ex. Java.

## Undervisnings- och arbetsformer

Undervisningen sker i form av föreläsningar, projektarbete och presentationer. Projekt och presentationer sker i grupper om 4 studenter. 

Obligatorisk närvaro kan förekomma på vissa moment. 

## Examination

Examinationen av kursen delas in i följande moment:

| Kod  | Benämning               | Betyg | Poäng | 
| :--- | :---------------------- | :---: | :---: |
|`UPG1`| Inlämningsuppgifter     | A-F   | 1     |
|`PRJ1`| Projektuppgift          | A-F   | 2     |
|`HEM1`| Hemtentamen                | A-F   | 2     |

För godkänt betyg på kursen krävs minst betyg E på samtliga moment. Slutbetyget bestäms från:`UPG1`(20%),`PRJ1`(40%) och`HEM1`(40%).

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål |`UPG1` |`PRJ1` |`HEM1` |
| :--------- | :---: | :---: | :---: |
| 1.1        |       |       | **X** |
| 1.2        |       | **X** | **X** |
| 1.3        | **X** |       | **X** |
| 1.4        |       | **X** | **X** |
| 2.1        | **X** | **X** |       |
| 2.2        | **X** | **X** |       |
| 2.3        | **X** | **X** | **X** |
| 2.4        | **X** | **X** |       |
| 2.5        | **X** | **X** |       |
| 3.1        |       | **X** |       |
| 3.2        | **X** |       | **X** |

## Kurslitteratur

Obligatorisk litteratur:

- Bass, L., Clements, P. och Kazman, R., *Software Architecture in Practice*, tredje utgåvan, Addison­ Wesley, 2012. Antal sidor: 435 av  547.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.
