# 4DV004 - Projekt i modellbaserad utveckling (10 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1N | 

## Förkunskaper

- 1DV004 - Objektorienterad programmering
- 1DV007 - Mjukvaruutvecklingsprojekt
- 2DV002 - Mjukvaruarkitektur
- 1MA001 - Diskret matematik
- 1ZT001 - Teknisk kommunikation
- 1ZT002 - Hållbar utveckling
- 1ZT003 - Industriell ekonomi

## Lärandemål

Efter slutförd kurs skall studenten kunna:

1. *Kunskap och förståelse*
    1. Klassificera och förklara centrala principer och koncept inom modellbaserad utveckling såsom modeller, meta-modeller, begränsningar, transformationer, semantik, abstrakt och konkret syntax, samt
    2. beskriva arkitekturen hos samtida modelleringsramverk samt hur domänspecifika modelleringsspråk kan formuleras med hjälp av dessa.
2. *Färdighet och förmåga*
    1. Självständigt lära sig att använda olika ramverk och verktyg för modellbaserad utveckling,
    2. utifrån krav som samlats in från kund modellera ett system som uppfyller dessa krav,
    3. givet en uppsättning modeller och ett ramverk, skapa modelleditorer, modellkontroller och modelltransformationer,
    4. använda modellbaserad utveckling för att skapa en exekverbar mjukvara och säkerställa egenskaper hos denna, samt
    5. planera ett agilt projekt, t.ex. beskriva krav, prioritera dessa och uppskatta hur mycket tid som krävs för att implementera dem.
3. *Värderingsförmåga och förhållningssätt*
    1. Kritiskt reflektera över för- och nackdelar med modellbaserad utveckling från ett mjukvaruutvecklingsperspektiv, t.ex. med avseende på hur lång tid olika uppgifter tar, hur smidiga verktygen är, osv.,
    2. resonera kring vilka för- och nackdelar modelldriven utveckling kan ha ur ett samhällsperspektiv, t.ex. med avseende på säkerhetskrav, ekonomisk vinning osv., samt
    3. analysera hur väl ett agilt arbetssätt fungerade inom ett projekt från arbetsmiljösynpunkt och föreslå möjliga förbättringar.

## Kursinnehåll

Kursen är en projektkurs som med hjälp av ett realistiskt problem och realistiska förutsättningar behandlar hela CDIO-cykeln. Studenterna rätts i rollen som ett utvecklingsteam inom en industriell agil organisation med stora krav på sin mjukvara. 

Studenterna förväntas jobba agilt i grupper om 5-7 och förväntas besätta alla roller utom produktägare. Detta är den första av tre kurser under vilka studenterna förväntas fördjupa sina färdigheter i att jobba agilt. Fokus under denna kurs är på hur krav samlas in och beskrivs, planering och estimering, samt dokumentation. 

- Fördjupning inom modeller och mjukvaruutveckling.
- Modellbaserad utveckling och arkitektur.
- Diskussion kring problem hos mjukvara, t.ex. säkerhetsproblem, kraschar, prestanda.
- Diskussion kring mjukvara för olika domäner, och vilka krav som ställs på dessa.
- Fördelar och nackdelar med modellbaserad utveckling.
- Modelleringsspråk, metamodellering, profilering.
- Modelltranformationer och modellbegränsningar.
- Händelsespråk (Action languages).
- Domänspecifika språk.
- Modellbaserad testning.
- Modellvalidering.
- Automatisk kodgenerering.
- Verktyg för modellbaserad utveckling.
- Olika sätt att uppskatta tid i agila projekt.
- Olika sätt att fånga och beskriva krav i agila projekt.
- Olika sätt att dokumentera mjukvara i agila projekt och kopplingen till modeller och programkod.
- Hur man skriver reflektionsrapporter och post-mortem analyser av projekt.

## Undervisnings- och arbetsformer

Föreläsningar och handledningsmöten. Under föreläsningarna sätter läraren upp ramar för projektet samt presenterar de verktyg, metoder och resurser studenterna förväntas använda under projektet. Under projektets gång kommer studenterna att ha regelbundna handledningsmöten en lärare.
 
## Examination

Examinationen av kursen delas in följande moment:

| Kod  | Benämning                                     | Betyg | Poäng |  
| :--- | :--------------------------------------       | :---: | :---: |  
|`UPG1`| Vision och planeringsdokument                 | A-F   | 2     |  
|`PRJ1`| Projektarbete (inkl. leverabler)              | A-F   | 5     |  
|`RAP1`| Reflektionsrapport - Modellbaserad utveckling | A-F   | 1     |  
|`RAP2`| Reflektionsrapport - Projektarbete            | A-F   | 1     |  
|`PRS1`| Design, implementering och resultat           | A-F   | 1     |  

För godkänt betyg på kursen krävs minst betyg E på samtliga moment. Slutbetyget bestäms från:`UPG1`(20%),`PRJ1`(50%),`RAP1`(10%),`RAP2`(10%) och`PRS1`(10%).

## Måluppfyllelse

Examinationsmomenten kopplas till lärandemålen enligt följande:

| Lärandemål |`UPG1` |`PRJ1` |`RAP1` |`RAP2` |`PRS1` |
| :--------- | :---: | :---: | :---: | :---: | :---: |
| 1.1        | **X** |       | **X** | **X** | **X** |
| 1.2        |       |       | **X** |       |       |
| 2.1        | **X** | **X** |       |       |       |
| 2.2        | **X** | **X** | **X** |       | **X** |
| 2.3        |       | **X** | **X** |       | **X** |
| 2.4        |       | **X** | **X** |       | **X** |
| 2.5        |       | **X** |       | **X** | **X** |
| 3.1        |       |       | **X** |       | **X** |
| 3.2        |       |       | **X** |       |       |
| 3.3        |       |       | **X** | **X** | **X** |

## Kurslitteratur

Studenterna förväntas söka efter lämplig kurslitteratur på egen hand. Nedanstående referenslitteratur kan användas som en utgångspunkt.

- Brambilla, M., Cabot, J. och Wimmer, M., *Model-Driven Software Engineering in Practice*, andra utgåvan, Morgan & Claypool Publishers. 2017.
- Steinberg, D., Budinsky, F., Paternostro, M. och Merks, E., *EMF: Eclipse Modeling Framework*, andra utgåvan, Addison-Wesley Professional. 2008.
- Kelly, S. och Tolvanen, J-P., *Domain-Specific Modeling*, Wiley-IEEE Computer Society Press, 2008.
- Mellor, S. J. och  Balcer, M. J., *Executable UML: A Foundation for Model-Driven Architecture*, Addison-Wesley Professional. 2002.
- Royer, J. och Arboleda, H., *Model-Driven and Software Product Line Engineering*, John Wiley & Sons, Inc. 2013.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.