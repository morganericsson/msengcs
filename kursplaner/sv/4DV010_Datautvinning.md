# 4DV010 - Datautvinning (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1F | 

## Förkunskaper

- 1DV006 - Algoritmer
- 4DV005 - Maskininlärning
- 1MA002 - Linjär algebra
- 1MA003 - Envariabelanalys 1
- 1MA006 - Numeriska metoder

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara grundläggande koncept och principer för datautvinning, t.ex. avståndsmått och klustering, samt
    2. redogöra för de senaste rönen inom datautvinning, t.ex. tekniker och tillämpningar.
2. *Färdighet och förmåga*
    1. Givet ett problem och en datamängd eller dataström, planera och strukturera en datautvinningspipeline med avseende på vilka metoder som skall användas för att t.ex. dimensionsreducering, avståndsmått och klustering, samt vilken kvalitet utdata kommer att ha,
    2. implementera några av de enklare algoritmerna, t.ex. MDS och DBSCAN-klustering på ett effektivt sätt, samt
    3. använda lämpliga befintliga verktyg och programbibliotek för att utvinna data ur en given (ostrukturerad) datamängd eller dataström.
3. *Värderingsförmåga och förhållningssätt*
    1. Reflektera över en datautvinningstillämpning ur ett samhällsperspektiv med avseende på t.ex. etiska frågeställningar kontra nytta, samt
    2. resonera kring datakvalitet med avseende på hur den påverkar hur utvunnen data kan användas samt hur datakvaliteten hos indata kan förbättras.

## Kursinnehåll

Kursen ger en introduktion till datautvinning och vanliga användningsområden, t.ex. sökmotorer, rekommendationssystem och textutvinning. Kursen bygger vidare på kunskaper från numeriska metoder och maskininlärning.

- Introduktion till datautvinning.
- Relationen mellan datautvinning och maskininlärning.
- Hur hittar man liknande saker, t.ex. dokument, bilder?
- Hur utvinns data ur dataströmmar?
- Analys av länkar, t.ex. PageRank och HITS.
- Fördjupning av klustingsalgoritmer, t.ex EM och Affinity Propagation.
- Fördjupning av dimensionsreduction, t.ex. t-SNE och Self-Organizing Maps.
- Klustring av strömmande data.
- Utvinning av information från text.
- Tillämpningar inom webben, t.ex. rekommendationssystem och analys av sociala nätverk.
- Datautvinning ur ett samhällsperspektiv, t.ex. etiska frågeställningar, affärsnytta och nya möjligheter inom t.ex. hälsa.
- Datakvalitet.
- Verktyg och programbibliotek för datautvinning.

## Undervisnings- och arbetsformer

Undervisningen består av traditionella föreläsningar där teori introduceras, seminarier där tillämpning av olika metoder diskuteras utifrån ett problem samt lärarledda laborationer där praktiska färdigheter övas. Kursen innehåller även gästföreläsningar där industrirepresentanter och forskare presenterar hur och varför de använder datautvinning samt vilka metoder och verktyg de använder.

## Examination

Examinationen av kursen delas in i följande moment:

| Kod  | Benämning               | Betyg | Poäng |  
| :--- | :--------------------   | :---: | :---: |  
|`PRJ1`| Programmeringsprojekt   | A-F   | 2     |  
|`MUN1`| Muntlig tentamen        | A-F   | 1     |  
|`LAB1`| Programmeringsuppgifter | A-F   | 1     |  
|`UPG1`| Reflektionsrapport      | A-F   | 1     |  

För godkänt betyg på kursen krävs minst betyg E på samtliga moment. Slutbetyget bestäms från: `PRJ1` (40%), `MUN1` (20%), `LAB1` (20%), and `UPG1` (20%).

## Måluppfyllelse

Examinationsmomenten kopplas till lärandemålen enligt följande:

| Outcome    |`PRJ1` |`MUN1` |`LAB1` |`UPG1` |
| :--------- | :---: | :---: | :---: | :---: |
| 1.1        |       | **X** |       |       |
| 1.2        |       | **X** |       | **X** |
| 2.1        | **X** | **X** |       |       |
| 2.2        | **X** |       | **X** |       |
| 2.3        | **X** |       | **X** |       |
| 3.1        |       |       |       | **X** |
| 3.2        |       | **X** |       |       | 


## Kurslitteratur

Obligatorisk litteratur:

- Leskovec, J., Rajaraman, A. och Ullman, J. D., *Mining of Massive Datasets*, Cambridge University Press, 2014. Antal sidor: 400 av 511.
- Kompendium med vetenskapliga artiklar

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.
