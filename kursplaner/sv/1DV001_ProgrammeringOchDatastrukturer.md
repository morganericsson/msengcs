# 1DV001 - Programmering och datastrukturer (7,5 hp)

|                |               |  
| ---            | ---           |  
| *Huvudområde*: | Datavetenskap |  
| *Fördjupning*: | G1N           |  

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9).

## Lärandemål

Efter slutförd kurs skall studenten kunna:

A.  *Kunskap och förståelse*
    1.  Förklara grundläggande programspråkskonstruktioner som t.ex.
        variabler, typer, styrande satser och funktioner, samt
    2.  förklara grundläggande algoritmer och datastrukturer, samt
        exemplifiera hur och när de bör användas.
B.  *Färdighet och förmåga*
    1.  Skapa och implementera en lösning till ett givet problem i
        programmeringsspråket Python,
    2.  implementera givna algoritmer för att lösa kända typer av
        problem (t.ex. sortering och sökning) och analysera deras
        tidskomplexitet,
    3.  installera och använda verktyg och bibliotek som används vid
        programmering,
    4.  strukturera och genomföra korta muntliga och skriftliga
        presentationer av mindre programmeringsprojekt, samt
    5.  dokumentera program och följa programkodskonventioner.
C.  *Värderingsförmåga och förhållningssätt*
    1.  Resonera kring hur välstrukturerat och lättförstått ett program
        är, samt
    2.  göra att motiverat val av datastrukturer och algoritmer i olika
        scenarier, t.ex. med avseende på prestanda.

## Kursinnehåll

Kursen är en inledande programmeringskurs i programspråket Python. Kursens första del fokuserar på programmeringsfärdigheter och vanliga programspråkskonstruktioner (t.ex. variabler, typer, styrande satser och funktioner). Under kursens andra halva introduceras algoritmer och datastrukturer med exempel från t.ex. sökning och sortering. Egenskap hos och analys av dessa, t.ex. med avseende på tidskomplexitet diskuteras.

Följande moment behandlas:

-   Introduktion till labbmiljön och andra resurser, t.ex.
    lärplattformen.
-   En dators uppbyggnad och hur program exekveras.
-   Introduktion till utvecklingsmiljöer, t.ex. editor, interpretator,
    osv.
-   Problemlösning.
-   Att formulera lösningar på problem så att datorer kan hantera dem.
-   Grundläggande programspråkskonstruktioner.
-   Filhantering.
-   Att använda externa programvarubibliotek.
-   Att använda klasser, objekt och moduler.
-   Vanliga datastrukturer (t.ex. listor, mängder, tabeller och träd).
-   Vanliga algoritmer för sökning och sortering.
-   Enkla uppskattningar av bästa, värsta och genomsnittlig
    tidskomplexitet.
-   Dokumentation av kod och kodkonventioner.
-   Parvist arbete, problemlösning och kommunikationsfärdigheter.

## Undervisnings- och arbetsformer

Undervisningen sker i form av föreläsningar, lärarledda laborationer,
projekt med regelbundna handledning. Kursen avslutas med en muntlig och
skriftlig projektredovisning. Laborationerna är individuella, projekt
och presentationer sker i par.

## Examination

Examinationen av kursen delas in i följande moment:

| Kod    | Benämning                               | Betyg | Poäng |  
| :---   | :-------------------------------------- | :---: | :---: |  
| `LAB1` | Programmeringsuppgifter                 | A-F   | 3     |  
| `DAT1` | Datortentamen                           | G-U   | 1     |  
| `PRJ1` | Projekt i algoritmer och datastrukturer | A-F   | 3,5   |  

För godkänt betyg på kursen krävs betyg G på `DAT1` och minst betyg E på övriga moment. Slutbetyget bestäms från: `LAB1` (50%) och `PRJ1` (50%).

## Måluppfyllelse

Examinationsmomenten kopplas till lärandemålen enligt följande:

| Lärandemål | `LAB1` | `DAT1` | `PRJ1` |  
| :--------- | :---:  | :---:  | :---:  |  
| A.1        | **X**  | **X**  |        |  
| A.2        | **X**  | **X**  | **X**  |  
| B.1        | **X**  | **X**  | **X**  |  
| B.2        | **X**  | **X**  | **X**  |  
| B.3        | **X**  |        | **X**  |  
| B.4        |        |        | **X**  |  
| B.5        | **X**  |        | **X**  |  
| C.1        | **X**  |        |        |  
| C.2        |        |        | **X**  |  

## Kurslitteratur

Obligatorisk litteratur:

-   Zelle, J. M., *Python Programming: An Introduction to Computer
    Science*, tredje utgåvan, Franklin, Beedle & Associates, 2016. Antal
    sidor: 450 av 812.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.