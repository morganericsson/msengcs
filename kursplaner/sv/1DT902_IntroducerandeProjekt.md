# 1DT902 - Introducerande projekt (7,5 hp)

|                |            |  
| ---            | ---        |  
| *Huvudområde*: | Datateknik |  
| *Fördjupning*: | G1F        |  

## Förkunskaper

- DT901 - Inledande Programmering

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara hur systemkrav tas fram, specificeras och testas,
    2. översiktligt redogöra för vad projektledning och kvalitetsarbete innebär i praktiken, samt
    3. redogöra för mjukvaruindustrins olika sektorer och olika arbetsuppgifter.
2. *Färdighet och förmåga*
    1. Utveckla program för en enchipsdator (microcontroller) med externa enheter, såsom sensorer,
       och nätverkskoppling,
    2. analysera ett problem, skapa en kravspecifikation, designa och implementera lösningar, och 
       verifiera att lösningen uppfyller alla krav,
    3. använda vanliga tekniska projektverktyg (såsom versionshantering med Git),
    4. självständigt söka efter och värdera information om hårdvara och hur man löser 
       programmeringsproblem,
    5. strukturera och genomföra en skriftlig och muntlig presentation av genomfört projekt, samt
    6. genomföra ett projekt i grupp under begränsad tid och där tillämpa en arbetsform som 
       presenterats i kursen.
3. *Värderingsförmåga och förhållningssätt*
    1. Reflektera över och värdera en given ansats att lösa ett problem,
    2. reflektera över relationen mellan ämneskunskap, ingenjörsfärdigheter och yrkesrollen
       ingenjör, samt
    3. reflektera över och värdera sin egen kontra gruppens insats vid laborations- och 
       projektarbete.

## Kursinnehåll

Kursen har två parallella spår: Det första spåret presenterar en enkel enchipsdator och hur man kan skriva
program som interagerar med externa enheter såsom sensorer och nätverkskopplade enheter. Inom det andra
spåret introduceras hur man arbetar i projekt och grupp, samt yrkesrollen ingenjör.

Följande moment behandlas:

- Introduktion till en enchipsdator (hårdvara och mjukvara).
- Implementera och exekvera program i Python på en enchipsdator.
- Interagera med externa enheter (såsom sensorer och nätverkskopplade enheter).
- Fördjupning av labbmiljön.
- Introduktion till kravhantering, mjukvarudesign och testning.
- Introduktion av verktyg och metoder som används inom ett projekt såsom versionshantering, 
  kravhantering, och kommunikation.
- Introduktion till projektmetodik och projektdynamik.
- Hur man arbetar i grupp, vilka roller som finns, vilket ansvar individen har, osv.
- Hur man söker efter information om mjukvaruutvecklings problem, såsom APIer, hårdvaruspecifikationer
  och lösningar till problem som uppstår.
- Hur man skriver enklare projektdokumentation.
- Muntlig och skriftlig presentation av tekniskt material.
- Ingenjörens yrkesroll, arbetsuppgifter och förhållningssätt.
- Ingenjörens ansvar och arbetsmiljö.

## Undervisnings- och arbetsformer

Undervisningen sker i form av föreläsningar, lärarledda laborationer, handledning i projektgrupp och en slutpresentation. Laborationerna sker i par och projekt och presentationer sker i grupper om fyra studenter. Yrkesrollen ingenjör presenteras via gästföreläsningar och/eller studiebesök.

## Examination
Examinationen av kursen delas in i följande moment:

| Kod  | Benämning                         | Betyg | Poäng |  
| :--- | :-------------------------------- | :---: | :---: |  
|`LAB1`| Programmeringsuppgifter           | G-U   | 2     |  
|`PRJ1`| Projekt                           | A-F   | 4     |  
|`PRS1`| Presentation                      | A-F   | 0,5   |  
|`UPG1`| Uppgifter om yrkesrollen ingenjör | G-U   | 1     |  

För godkänt betyg på kursen krävs betyg G på `LAB1` och `UPG1`samt minst betyg E på övriga moment. Slutbetyget bestäms från: `PRJ1` (75%) och `PRS1` (25%).
 
## Måluppfyllelse

Examinationsmomenten kopplas till lärandemålen enligt följande:

| Lärandemål |`LAB1` |`PRJ1` |`PRS1` |`UPG1` |  
| :--------- | :---: | :---: | :---: | :---: |  
| 1.1        |       | **X** | **X** |       |  
| 1.2        |       | **X** | **X** | **X** |  
| 1.3        |       |       |       | **X** |   
| 2.1        | **X** | **X** |       |       |  
| 2.2        |       | **X** | **X** |       |  
| 2.3        | **X** | **X** |       |       |  
| 2.4        | **X** | **X** |       |       |  
| 2.5        |       | **X** | **X** |       |    
| 2.6        |       | **X** | **X** |       |  
| 3.1        | **X** | **X** | **X** |       |  
| 3.2        |       |       | **X** | **X** |  
| 3.3        |       | **X** |       |       |  

## Kurslitteratur

Kurslitteratur bestäms vid kursstart i samråd med handledare.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.