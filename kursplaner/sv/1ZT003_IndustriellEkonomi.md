# 1ZT003 - Industriell ekonomi (5 hp)

|     |     |
| --- | --- | 
| *Fördjupning*: | G1N | 

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9). 

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara grundläggande ekonomiska konsekvenser av olika tekniska beslut och tekniska konsekvenser av olika ekonomiska beslut,
    2. redogöra för grundläggande ekonomiska begrepp, samt
    3. beskriva metoder för att kunna styra, planera och utveckla industriella verksamheter.
2. *Färdighet och förmåga*
    1. Argumentera för en verksamhet i ekonomiska termer, samt
    2. på en grundläggande nivå kunna utföra kalkylering, redovisning och finansiering inom givna ramar,
3. *Värderingsförmåga och förhållningssätt*
    1. Visa insikt i teknikens roll i samhället och människors ansvar för hur den används, utifrån ekonomiska aspekter.

## Kursinnehåll

I denna kurs kommer en grundläggande förståelse av företagsekonomi och baskunskaper i industriell ekonomi ges.  Kursen innehåller följande:

- Ekonomiska begrepp.
- Nyckeltal.
- Ekonomiska modeller.
- Ekonomisk analys.
- Kalkylering på kort och lång sikt.
- Rörelsekapitalbehov.
- Tekniker för att utföra och göra lönsamhetsbedömning i företag.
- Kapitalbindning.
- Budgetering.
- Årsredovisning, redovisning och bokföring.
- Finansiering.
- Ekonomi- och verksamhetsstyrning.

## Undervisnings- och arbetsformer

Undervisningen bedrivs i form av föreläsningar och övningar/seminarier med räkne- och diskussionskaraktär, där konkreta industri- och samhällsexempel används för att åskådliggöra teoriernas relevans.

## Examination

Examinationen av kursen delas in i följande moment:

| Kod  | Benämning             | Betyg | Poäng |  
| :--- | :-------------------- | :---: | :---: |  
|`SEM1`| Seminarium och debatt | G-U   | 1     |  
|`TEN1`| Skriftlig tentamen | A-F   | 4     |  

För godkänt betyg på kursen krävs betyg G på`SEM1`och minst betyg E på TEN1. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål |`TEN1` |`SEM1` |  
| :--------- | :---: | :---: |  
| 1.1        | **X** | **X** |  
| 1.2        | **X** | **X** |  
| 1.3        |       | **X** |  
| 2.1        |       | **X** |  
| 2.2        | **X** | **X** |  
| 3.1        |       | **X** |  


## Kurslitteratur

Obligatorisk litteratur: 

- Lantz, B., Isaksson, A. och Löfsten, H., *Industriell ekonomi – grundläggande ekonomisk analys*, Studentlitteratur, 2014. Antal sidor: 376 av 376.
- Aktuella artiklar ur vetenskapliga tidskrifter tillgängliga via Internet, hänvisning ges på kursens webbplats.

Referenslitteratur:

-  Engwall, M. Jerbrant, A., Karlson, B. och Storm, P., *Modern industriell ekonomi, Studentlitteratur*, 2017.
- Skärvad, P-H. och Olsson, J., *Företagsekonomi 100 Fakta*, Liber, 2017.
- Skärvad, P-H. och Olsson, J., *Företagsekonomi 100 Övningsbok*, Liber, 2017.
- Skärvad, P-H. och Olsson, J., *Företagsekonomi 100 Lösningar*, Liber, 2017.

## Övrigt

Kursen genomförs på ett sådant sätt att kursdeltagarnas erfarenheter och kunskap görs synlig och utvecklas. Det innebär till exempel att vi har ett inkluderande förhållningssätt och strävar efter att ingen ska känna sig exkluderad. Detta kan yttra sig på olika sätt i en kurs, till exempel genom att som läraren använder sig utav könsneutrala exempel.