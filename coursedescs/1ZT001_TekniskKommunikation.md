# 1ZT001 - Teknisk kommunikation (5 hp)

|     |     |
| --- | --- | 
| *Fördjupning*: | G1N | 

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9). 

## Lärandemål

Efter slutförd kurs skall studenten kunna:

1. *Kunskap och förståelse*
    1.	Grundläggande begrepp och perspektiv rörande vetenskapligt arbetssätt, 
    2.	grunderna i akademiskt skrivande, samt
    3.	grunderna i presentationsteknik och hur kroppsspråk samt röstteknik påverkar kontakten med publiken vid en muntlig presentation.
2. *Färdighet och förmåga*
    1. Självständigt söka information i olika typer av informationsresurser,
    2. läsa, tillgodogöra, värdera och använda innehållet i tekniska artiklar inom ämnet, 
    3. skriva mottagar- och genreanpassade texter,
    4. planera och genomföra muntliga strukturerade och situationsanpassade presentationer av olika slag inför grupp, både informerande och argumenterande presentationer,
    5. ge konstruktiv respons på andras muntliga och skriftliga presentationer,
    6. diskussionsteknik med fokus på kommunikationssituationer, samt
    7. genomföra uppgifter inom givna ramar och samarbeta med grupper från andra ämnen.
3. *Värderingsförmåga och förhållningssätt*
    1.	Återge och använda andras material och data på ett korrekt vis.
   

## Kursinnehåll

I denna kurs kommer en kunskapsmässig grund till färdigheter inför skriftliga och muntliga kommunikationssituationer anpassat till dig som ingenjör ges. Kursen innehåller följande:

- Vetenskapligt arbetssätt.
- Akademiska och populärvetenskapliga texttyper: utformning, analys och användande.
- Akademisk skrivande: Grundläggande normer i svenska skrivregler, Akademiska texters struktur, Vetenskaplig stil.
- Disposition och formalia rörande hantering av disposition, Referenshantering, Utformning och användning av figurer och tabeller.
- Moderna verktyg för skapande av texter och presentationer.
- Presentationsteknik: Retorik, kroppsspråk och röstteknik, Beskrivande och argumenterande presentationer, Kommunikationssituationer i yrkessammanhang.
- Avancerad informationssökning.
- Etik, upphovsrätt och plagiat.
- Samarbete och gruppdynamik.
- Tidsplanering.


## Undervisnings- och arbetsformer

Undervisningen bedrivs i form av föreläsningar, praktiska övningar, minikonferenser, möten och seminarier. Studenterna väljer under kursen ett ämnesexempel utifrån studentens studieinriktning som man arbetar med under kursens gång, vid flera moment mixas studenter från olika studieinriktningar. Ämnesexemplet studeras och presenteras utifrån de olika aspekter som tas upp under kursen.

I de praktiska delarna ingår att förbereda, muntligt framföra och analysera olika typer av anföranden. I kursen ingår/görs videoinspelning.

Genomförande av vissa praktiska övningar och seminarier samt presentationstillfällen är obligatoriska.

## Examination

Examinationen av kursen delas in i följande moment:

| Kod  | Benämning             | Betyg | Poäng |  
| :--- | :-------------------- | :---: | :---: |  
| UPG1 | Skriftlig rapport     | A-F   | 2     |  
| PRS1 | Muntlig presentation  | G-U   | 1     |  
| PRS2 | Poster och opposition | G-U   | 2     |  

För godkänt betyg på kursen krävs betyg G på PRS1 och PRS2 samt minst betyg E på UPG1. Slutbetyget bestäms från UPG1.

## Måluppfyllelse

Examinationsmomenten kopplas till lärandemålen enligt följande:

| Lärandemål  | UPG1  | PRS1  | PRS2  |  
| :---------- | :---: | :---: | :---: |  
| 1.1         | **X** | **X** | **X** |  
| 1.2         | **X** |       |       |  
| 1.3         |       | **X** |       |  
| 2.1         | **X** |       |       |  
| 2.2         | **X** |       |       |  
| 2.3         | **X** |       | **X** |  
| 2.4         |       | **X** |       |  
| 2.5         |       |       | **X** |  
| 2.6         |       | **X** | **X** |  
| 2.7         | **X** | **X** | **X** |  
| 3.1         | **X** |       | **X** |  


## Kurslitteratur

Obligatorisk litteratur: 

- Eriksson, L-T. och Wiedersheim-Paul, F., *Att utreda, forska och rapportera*, Liber, 2014. Antal sidor: 216 av 216 sidor.
- Walla, E., *Presentationsteknik och retorik*, Studentlitteratur, 2011. Antal sidor: 174 av 174 sidor.
- Schött, K., Hållsten, S., Moberg, B. och Strand, H., *Studentens skrivhandbok*, Liber. Antal sidor: 192 av 192 sidor
- Aktuella artiklar ur vetenskapliga tidskrifter, rapporter, branschtidningar och böcker tillgängliga via Internet, hänvisning ges på kursens webstudieplats.

Referenslitteratur:

- Blomström, V. och Persson, C., *Muntlig interaktion*, Studentlitteratur, 2014. 
- Rienecker, L., Stray Jørgense, P. och Gandil, P. *Skriv en artikel*, Liber, 2009.
- Blomkvist, P. och Hallin, A., *Metod för teknologer –Examensarbete enligt 4-fasmodellen*, Studentlitteratur, 2014.
- Bjork, L. A. och Raisanen, C., *Academic Writing - a university writing course*, Studentlitteratur, 2003.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.