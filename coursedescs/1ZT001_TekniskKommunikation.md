# 1ZT001 - Teknisk kommunikation (5 hp)

|     |     |
| --- | --- | 
| *Fördjupning*: | G1N | 

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9). 

## Lärandemål

Efter slutförd kurs skall studenten kunna:

1. *Kunskap och förståelse*
    1.	Grundläggande begrepp och perspektiv rörande vetenskapligt arbetssätt, 
    2.	grunderna i akademiskt skrivande, samt
    3.	visa kunskap i presentationsteknik och hur kroppsspråk samt röstteknik påverkar kontakten med publiken vid en muntlig presentation.
2. *Färdighet och förmåga*
    1.	Självständigt söka information,
    2.	läsa, tillgodogöra, värdera och använda innehållet i tekniska artiklar inom ämnet, 
    3.	skriva mottagar- och genreanpassade texter,
    4.	visa förmåga att planera och genomföra muntliga strukturerade och situationsanpassade presentationer av olika slag inför grupp, både informerande och argumenterande presentationer,
    5.	visa förmåga att ge konstruktiv respons på andras muntliga och skriftliga presentationer, samt
    6.	visa förmåga för diskussionsteknik med fokus på kommunikationssituationer.
3. *Värderingsförmåga och förhållningssätt*
    1.	Visa insikt om att återge och använda andras material och data på ett korrekt vis,
    2.	genomföra uppgifter inom givna ramar, muntligt och skriftligt redogöra för och diskutera ämnet, samt
    3.	samarbeta med grupper från andra ämnen.

## Kursinnehåll

I denna kurs kommer en kunskapsmässig grund till färdigheter inför skriftliga och muntliga kommunikationssituationer anpassat till dig som ingenjör ges. Kursen innehåller följande:

- Grundläggande normer i svenska skrivregler 
- Skriva vetenskapligt korrekta tekniska rapporter för tillämpningar inom branschspecifika tekniska ämnen 
- Vetenskapligt arbetssätt
- Akademiska texttyper
- Populärvetenskapliga texttyper
- Skriva populärvetenskapliga sammanfattningar
- Analysera artiklar
- Disposition och formalia rörande hantering av disposition
- Utformning och användning av figurer och tabeller
- Moderna verktyg för att skapa texter
- Avancerad litteratursökning (informationssökning samt datainsamlingsmetoder och databearbetning)
- Referenshantering
- Etik, upphovsrätt och plagiat
- Opponering
- Moderna verktyg för att skapa presentationer
- Samarbete
- Gruppdynamik
- Tidsplanering
- Presentationsteknik
- Retorik, kroppsspråk och röstteknik
- Muntlig presentation
- Argumenterande presentationer
- Kommunikationssituationer i yrkessammanhang


## Undervisningsformer

Undervisningen bedrivs i form av föreläsningar, praktiska övningar, minikonferenser, möten och seminarier. Studenterna väljer under kursen ett ämnesexempel utifrån studentens studieinriktning som man arbetar med under kursens gång, vid flera moment mixas studenter från olika studieinriktningar. Ämnesexemplet studeras och presenteras utifrån de olika aspekter som tas upp under kursen.

I de praktiska delarna ingår att förbereda, muntligt framföra och analysera olika typer av anföranden. I kursen ingår/görs videoinspelning.

Genomförande av vissa praktiska övningar och seminarier samt presentationstillfällen är obligatoriska.

## Examination

Examinationen av kursen delas in i följande moment:

| Kod  | Benämning             | Betyg | Poäng |  
| :--- | :-------------------- | :---: | :---: |  
| UPG1 | Skriftlig rapport     | A-F   | 2     |  
| PRS1 | Muntlig presentation  | G-U   | 1     |  
| PRS2 | Poster och opposition | G-U   | 2     |  

För godkänt betyg på kursen krävs betyg G på PRS1 och PRS2 samt minst betyg E på UPG1. Slutbetyget bestäms från UPG1.

## Måluppfyllelse

Examinationsmomenten kopplas till lärandemålen enligt följande:

| Lärandemål  | UPG1  | PRS1  | PRS2  |  
| :---------- | :---: | :---: | :---: |  
| 1.1         | **X** | **X** | **X** |  
| 1.2         | **X** |       |       |  
| 1.3         |       | **X** |       |  
| 2.1         | **X** |       |       |  
| 2.2         | **X** |       |       |  
| 2.3         | **X** |       |       |  
| 2.4         |       | **X** |       |  
| 2.5         |       |       | **X** |  
| 2.6         |       | **X** | **X** |  
| 3.1         | **X** |       | **X** |  
| 3.2         | **X** | **X** | **X** |  
| 3.3         | **X** | **X** | **X** |  


## Kurslitteratur

Obligatorisk litteratur: 

- Eriksson, L-T. Wiedersheim-Paul, F., *Att utreda, forska och rapportera*, Liber, 2014. Antal sidor: 216 av 216 sidor.
- Walla, E., *Presentationsteknik och retorik*, Studentlitteratur, 2011. Antal sidor: 174 av 174 sidor.
- Schött, K. Hållsten, S. Moberg, B. Strand, H., *Studentens skrivhandbok*, Liber, Antal sidor: 192 av 192 sidor
- Aktuella artiklar ur vetenskapliga tidskrifter, rapporter, branschtidningar och böcker tillgängliga via Internet, hänvisning ges på kursens webstudieplats.

Övrig litteratur:

- Blomström, V. Persson, C., Muntlig interaktion: Studentlitteratur, 2014. 
- Rienecker, L., Stray Jørgense, P. och Gandil, P. *Skriv en artikel*, Liber, 2009.
- Blomkvist, P. och Hallin, A., *Metod för teknologer –Examensarbete enligt 4-fasmodellen*, Studentlitteratur, 2014.
- Bjork, L A. och Raisanen, C., *Academic Writing - a university writing course*, Studentlitteratur, 2003.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.