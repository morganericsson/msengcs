# 2DV004 - Datorgrafik (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G2F | 

## Förkunskaper

- 1DV004 - Objekt-orienterad programmering
- 1DV006 - Algoritmer
- 1MA002 - Linjär algebra
- 1MA006 - Flervariabelanalys

## Lärandemål

Efter slutförd kurs skall studenten kunna:

1. *Kunskap och förståelse*
    1. Karaktärisera alla aspekter av datorgrafikpipelinjen, dvs de olika stegen och algoritmerna som krävs för att gå från en geometrisk 3D-objektspecifikation till en motsvarande 2D-bild på en datorskärm,
    2. definiera och förklara olika typer av objektrepresentationer, samt
    3. definiera och förklara de viktigaste modellerna och algoritmerna för visning och lokal belysning.
2. *Färdighet och förmåga*
    1. Utföra och implementera rasteriseringsalgoritmer för grundläggande grafiska primitiver,
    2. utför och implementera geometriska transformationer, kameratransformationer, projektionstransformationer och visningstransformationer, samt
    3. implementera grundläggande 2D/3D grafiklösningar med hjälp av OpenGL.
3. *Värderingsförmåga och förhållningssätt*
    1. Reflektera över egenskaperna hos olika algoritmer och modeller samt välja dem som är lämpliga för det problem som ska lösas, samt
    2. reflektera över den inverkan som val av t.ex. specifika belysning/skuggning eller färgrepresentationer har på kvaliteten på slutresultatet.

## Kursinnehåll

Kursen går igenom grundläggande tekniker som belysning och färgmodeller samt diskuterar grundläggande tekniker och algoritmer som används i 2D och 3D-grafik.

Följande moment behandlas:

- Definition av området datorgrafik och dess omfattning.
- Översikt över visnings- och interaktionsenhetsteknik.
- 2D-primitiver och deras rasterisering.
- Fyllningsalgoritmer och antialiasing.
- 3D-objektrepresentationer.
- Geometriska transformationer.
- Kamera-, projektions- och visningstransformationer.
- Synlighet och klippningsalgoritmer.
- Färgmodeller.
- Belysning och skuggning, speciellt lokal belysning.
- OpenGL.

## Undervisnings- och arbetsformer

Undervisningen på kursen omfattar föreläsningar och lärarledd handledning av laborationer och inlämningsuppgifter. Alla uppgifter i kursen utförs parvis.

## Examination

Examinationen av kursen delas in i följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
| UPG1 | Inlämningsuppgifter   | A-F   | 2,5   |
| LAB1 | Programmeringsuppgifter | A-F   | 2,5   |

För godkänt betyg på kursen krävs minst betyg E på samtliga moment. Slutbetyget bestäms från: UPG1 (50%) och LAB1 (50%).

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål | UPG1  | LAB1  |
| :--------- | :---: | :---: |
| 1.1        | **X** | **X** |
| 1.2        | **X** |       |
| 1.3        | **X** |       |
| 2.1        | **X** | **X** |
| 2.2        | **X** | **X** |
| 2.3        |       | **X** |
| 3.1        |       | **X** |
| 3.2        | **X** |       |

## Kurslitteratur

Obligatorisk litteratur:

- Hearn, D. D., Baker, M. P. och Carithers, W., *Computer Graphics with OpenGL*, fjärde utgåvan, Pearson, 2010. Antal sidor: 450 av 812.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
