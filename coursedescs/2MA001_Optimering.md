# 2MA001 - Optimering (5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G2F | 

## Förkunskaper

- 1DV001 - Programmering och datastrukturer
- 1DV006 - Algoritmer
- 1MA002 - Linjär algebra
- 1MA007 - Numeriska metoder

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för och använda centrala begrepp inom optimering, såsom lokal och global optimalitet, konvexitet, svag och stark dualitet, samt giltiga olikheter.
    2. Förklara skillnaden mellan heuristiker och approximativa algoritmer. 
    3. Beskriva och tillämpa grundläggande metodprinciper för att lösa några vanligt förekommande typer av optimeringsproblem, som till exempel trädsökning för diskreta problem
    4. Identifiera frågeställningar av optimeringskaraktär inom teknik och ekonomi och klassificera optimeringsproblem utifrån deras egenskaper, som till exempel i linjära respektive olinjära problem eller i kontinuerliga respektive diskreta problem.
2. *Färdighet och förmåga*
    1. Konstruera matematiska modeller av enkla optimeringsproblem samt bedöma deras svårighetsgrad med komplexitetsteori.
    2. Implementera några grundläggande metoder för optimering och använda dem för att lösa optimeringsproblem.
    3. Använda befintliga program t ex MATLAB för att lösa optimeringsproblem.
    4. Implementera en enkel heuristik för ett strukturerat kombinatoriskt optimeringsproblem.
3. *Värderingsförmåga och förhållningssätt*
    1. Identifiera problem inom mjukvaruutveckling där optimeringsmetoder kan användas, rekommendera lämpliga metoder och implementera dessa.
    2. Exemplifiera användning av optimeringsmetodik för hushållning med personella resurser och begränsning av miljöpåverkan av industriell och logistisk verksamhet, samt kunna identifiera sådana tillämpningar av optimeringslära.

## Kursinnehåll

Följande moment behandlas:

- Modellering av optimeringsproblem. 
- Linjärprogrammering och simplexmetoden. 
- Känslighetsanalys. 
- Dualitet. 
- Nätverksoptimering (t ex billigaste uppspännande träd, billigaste vägproblem, minkostnadsflödesproblem). 
- Introduktion till icke­linjär programmering. 
- Metoder för obegränsad optimering. 
- Heltalsoptimering. 
- Trädsökning. 
- Heuristiker.

## Undervisningsformer

Undervisningen sker i form av föreläsningar, lärarledda räkneövningar och datorlaborationer. Projektuppgifter sker i par. Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning             | Betyg | Poäng |  
| :--- | :-------------------- | :---: | :---: |  
| TEN1 | Skriftlig tentamen    | A-F   | 2     |  
| UPG1 | Inlämningsuppgifter   | A-F   | 2     |  
| UPG2 | Optimeringsprojekt    | A-F   | 1     |

För godkänt betyg på kursen krävs minst betyg E på samtliga moment. Slutbetyget bestäms från: TEN1 (40%), UPG1 (40%) och UPG2 (20%).

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål | TEN1  | UPG1  | UPG2  |
| :--------- | :---: | :---: | :---: |
| 1.1        | **X** |       |       |
| 1.2        | **X** |       |       |
| 1.3        | **X** |       |       |
| 1.4        | **X** | **X** |       |
| 2.1        | **X** | **X** |       |
| 2.2        | **X** | **X** |       |
| 2.3        |       | **X** | **X** |
| 2.4        |       | **X** |       |
| 3.1        |       |       | **X** |
| 3.1        |       | **X** |       |


## Kurslitteratur

*Obligatorisk litteratur*:

- Lundgren J, Rönnqvist M & Värbrand P, *Optimization*, Studentlitteratur, 2010 eller senaste upplaga. Uppskattad läsning 421/537 sidor.
