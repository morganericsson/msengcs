# 1ZT002 - Hållbar Utveckling (5 hp)

|     |     |
| --- | --- | 
| *Fördjupning*: | G1N | 

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9). 

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för innebörden i begreppet hållbar utveckling ur såväl ekologiska, sociala och ekonomiska aspekter, samt ur ett globalt, lokalt respektive individuellt perspektiv, 
    2. räkna upp några exempel på regler kring arbetsmiljö kopplat till din framtida ingenjörsyrkesutövning, samt
    3. redogöra för någon metod som används att kvantifiera produkters och tjänsters miljöpåverkan.
2. *Färdighet och förmåga*
    1. Att föreslå och motivera strategier och åtgärder, nationellt och internationellt, för olika möjligheter att analysera och reducera miljöproblem utifrån ett systemanalytiskt perspektiv,
    2. föra ett resonemang runt etiska aspekter, riskhantering och ansvarsfrågor, samt
    3. analysera och diskutera olika hållbarhetsfrågor och inom givna ramar.
3. *Värderingsförmåga och förhållningssätt*
    1. Föra ett kritiskt resonemang och reflektera över ingenjörens roll i ett hållbart samhälle och sitt eget ansvar inom sin egen yrkesroll för en hållbar utveckling, med hänsyn till ekologiska, sociala och ekonomiska aspekter.

## Lärandemål

I denna kurs kommer en kunskapsmässig grund till begreppet hållbar utveckling ur ett perspektiv anpassat till dig som ingenjör ges. Följande moment behandlas:

- Innebörden av hållbar utveckling: ekologiska, sociala och ekonomiska förutsättningar, aspekter, definitioner, begrepp, kvantifieringsmetoder och praktisk tillämpning,
- Teknikens roll och strategier för att uppnå en hållbar utveckling,
- Globaliseringens påverkan på Hållbar Utveckling,
- Globala och nationella miljöhot 
- Hot mot och åtgärder för hållbar utveckling kopplat till ämnesexempel, 
- Teknikens roll och påverkan av den egna livsstilen,
- Arbetsmiljölagar
- Riskbedömning,
- Etik,
- Agenda 2030, roadmap 2050 och de 17 globala målen för hållbar utveckling,
- Konsumtionsmönster, ekologiska fotavtryck, resursutnyttjande, transporter och avfall, samt
- Ekonomiska och juridiska styrmedel och verktyg (Sveriges miljömål, miljöbalken, utsläppsrätter, ISO 14 000, EMAS mm).

## Undervisningsformer

Undervisningen bedrivs i form av föreläsningar, projektarbete och seminarier. Studenterna väljer under kursen ett teknikområde utifrån studentens eget ämne som man arbetar med under kursens gång i olika form, ämnet skall belysas utifrån de olika aspekter som tas upp under kursen.

Genomförande av vissa seminarier är obligatoriskts.

## Examination

Examinationen av kursen delas in i följande moment:

| Kod  | Benämning                             | Betyg | Poäng |  
| :--- | :--------------------                 | :---: | :---: |  
| PRJ1 | Projektarbete, reflektion, opponering | G-U   | 3     |  
| TEN1 | Skriftlig tentamen                    | 5-U   | 2     |  

För godkänt betyg på kursen krävs betyg G på SEM1 och minst betyg 3 på TEN1. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål  | PRJ1  | TEN1  |  
| :---------- | :---: | :---: |  
| 1.1         | **X** | **X** |  
| 1.2         | **X** | **X** |  
| 1.3         | **X** | **X** |  
| 2.1         | **X** |       |  
| 2.2         | **X** |       |  
| 2.3         | **X** | **X** |  
| 3.1         | **X** |       |  


## Kurslitteratur

Obligatorisk litteratur: 

- Gröndahl, F. och Svanström, M., *Hållbar Utveckling - en introduktion för ingenjörer och andra problemlösare*, Liber, 2011. Antal sidor: 299 av 299.
- Globala målen och Agenda 2030, http://www.regeringen.se/regeringens-politik/globala-malen-och-agenda-2030/ 
- Aktuella artiklar ur vetenskapliga tidskrifter, rapporter, branschtidningar och böcker tillgängliga via Internet, hänvisning ges på kursens webbplats.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
