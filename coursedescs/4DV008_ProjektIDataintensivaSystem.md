# 4DV008 - Projekt i dataintensiva system (10 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1N | 

## Förkunskaper

- 1DV001 - Programmering och datastrukturer
- 1DV006 - Algoritmer
- 1DV007 - Mjukvaruutvecklingsprojekt
- 1MA002 - Linjär algebra
- 1MA004 - Tillämpad sannolikhetslära och statistik
- 1ZT001 - Teknisk kommunikation
- 1ZT002 - Hållbar utveckling
- 1ZT003 - Industriell ekonomi

## Lärandemål

Efter genomförd kurs förväntas studenten kunna:

1. *Kunskap och förståelse*
    1. Förklara vilken roll maskininlärning kan ha i ett mjukvarusystem och hur det integreras i systems struktur,
    2. räkna upp vilka egenskaper ett verktyg eller programvarubibliotek för masksininlärning måste ha för att kunna tillämpas på ett visst problem, samt
    3. namnge och förklara de vanligaste problemen som dyker upp då man vill tillämpa maskininlärning på obearbetade data. 
2. *Färdighet och förmåga*
    1. Självständigt lära sig att använda olika verktyg, metoder, och programvarubibliotek som används inom maskininlärning,
    2. samla in krav från en kund och utifrån dessa specificera vilken data som behöver samlas och vilken maskininlärningsansats som lämpar sig bäst,
    3. utifrån en kunds krav skapa metriker som kan användas för att utvärdera hur väl en viss ansats uppfyller dessa krav,
    4. implementera och utvärdera ett system (hårdvara och mjukvara) med en maskininlärningskomponent,
    5. prioritera funktionalitet och kontinuerligt släppa ny funktionalitet till kund, samt
    6. säkerställa systemets drift.
*3. Värderingsförmåga och förhållningssätt*
    1. Kritiskt reflektera över utfallet och hur väl det motsvarade kundens krav, men avseende på t.ex. val av teknik, val av arkitektur (mjuk- och hårdvara), data, metriker, osv., samt
    2. kritiskt reflektera över hur agila metoder och Lean användes under projektets genomförande, t.ex. med avseende på arbetsmiljö. 

## Kursinnehåll

Kursen är en projektkurs som med hjälp av ett realistiskt problem och realistiska förutsättningar behandlar hela CDIO-cykeln. Studenterna sätts i rollen som ett litet utvecklingsteam i en startup som skall utveckla en datadriven produkt. 

Studenterna förväntas jobba agilt i grupper om 5-7 och förväntas besätta alla roller utom produktägare. Startup-miljön ställer särskilda krav på snabba leveranser och effektivt utnyttjande av resurser, så kursen innehåller förutom tillämpad maskininlärning och databehandling även s.k. Lean agile.

- Hur maskininlärningsprojekt fungerar i verkligheten.
- Verktyg, tjänster och programvarubibliotek som kan användas för dataanalys och maskininlärning, t.ex. Weka och Tensorflow.
- Konfiguration av pipelines för maskininlärningssystem med avseende på mjukvara och hårdvara, t.ex. acceleratorer.
- Praxis för att arbeta med verkliga data, t.ex. med avseende på insamling, bearbetning och analys.
- Utvärdering av prestanda utifrån kundkrav.
- Experimentdriven utveckling och korta cykler mellan design, träning och utvärdering.
- Strategin Lean för tillverkning och Toyota Production System.
- Hur Lean kan tillämpas på mjukvaruutveckling och tillsammans med Agile,  Lean-Agile.
- Vad slöseri är i mjukvaruutvecklingssammanhang samt tekniker för att reducera det.
- Hur "Just-in-time"-produktion kan tillämpas på mjukvara
- Hur ökad vikt läggs på att lära sig, t.ex. genom reflektion efter sprintar, samt hur utvecklingslaget (och deras kompetenser) kan sättas i centrum.
- Helheten i mjukvaran. 
- Fördjupning i att skriva reflektionsrapporter

## Undervisnings- och arbetsformer

Kursen innehåller en föreläsningsserie samt workshops som presentera och hjälper studenterna  komma igång med de verktyg, metoder och resurser de förväntas använda under projektet. Under projektets gång kommer studenterna ha regelbundna möten med produktägare och handledare/lärare.  
 
I slutet av kursen presenteras samtliga projekt vid seminarier.

## Examination

Examinationen av kursen delas in följande moment:

| Kod  | Benämning                                | Betyg | Poäng |  
| :--- | :--------------------------------------  | :---: | :---: |  
| UPG1 | Vision och planeringsdokument            | A-F   | 2     |  
| PRJ1 | Projektarbete (inkl. leverabler)        | A-F   | 5     |  
| RAP1 | Reflektionsrapport - Val och uppfyllelse | A-F   | 1     |  
| RAP2 | Reflektionsrapport - Lean               | A-F   | 1     |  
| PRS1 | Design, implementering och resultat      | A-F   | 1     |  

För godkänt betyg på kursen krävs betyg G på PRS1 samt minst betyg E på övriga moment. Slutbetyget bestäms från: UPG1 (20%), PRJ1 (50%), RAP1 (10%), RAP2 (10%) och PRS1 (10%).

## Måluppfyllelse 

Examinationsmomenten kopplas till lärandemålen enligt följande:

| Lärandemål | UPG1  | PRJ1  | RAP1  | RAP2  | PRS1  |
| :--------- | :---: | :---: | :---: | :---: | :---: |
| 1.1        | **X** | **X** | **X** |       | **X** |
| 1.2        | **X** |       |       |       | **X** |
| 1.3        | **X** |       | **X** |       | **X** |
| 2.1        | **X** | **X** | **X** |       |       |
| 2.2        | **X** |       | **X** |       | **X** |
| 2.3        | **X** |       | **X** |       | **X** |
| 2.4        |       | **X** | **X** |       | **X** |
| 2.5        |       | **X** | **X** |       | **X** |
| 2.6        |       | **X** | **X** |       | **X** |
| 3.1        |       |       | **X** |       |       |
| 3.2        |       |       |       | **X** |       |

## Kurslitteratur

Studenterna förväntas söka efter lämplig kurslitteratur på egen hand eller i samråd med handledare. Nedanstående referenslitteratur kan användas som en utgångspunkt.

- Gollapudi, S., *Practical Machine Learning*. PACKT publishing, 2016.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.