# 4DV011 - Avancerad informationsvisualisering och tillämpningar (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1F | 

## Förkunskaper

- 1DV004 - Objekt-orienterad programmering
- 2DV004 - Datorgrafik
- 1DV006 - Algoritmer
- 4DV009 - Informationsvisualisering
- 4DV010 - Datautvinning

## Lärandemål

Efter slutförd kurs skall studenten kunna:

1. *Kunskap och förståelse*
    1. Definiera och förklara visualiseringstekniker (avseende interaktion och visuell representation) och känna till verktyg för speciella datamängder och applikationsdomäner,
    2. beskriva validerings- och utvärderings-metoder för visualiserings-verktyg och metoder, samt
    3. beskriv de viktigaste utmaningarna inom informationsvisualiseringsforskning.
2. *Färdighet och förmåga*
    1. Representera data genom expressiva och effektiva visualiseringar med hjälp av metoder, programvara och verktyg, samt
    2. implementera nya interaktiva visualiseringar för komplexa och stora datamängder och där det krävs fokus på specifika applikationsdomäner eller analysproblem.
3. *Värderingsförmåga och förhållningssätt*
    1. Kritiskt reflektera över genomgångna visualiserings- och interaktionsmetoder mot bakgrund av aktuella teorier och forskning, samt
    2. skapa välgrundade designval utifrån olika uppgifter och databegränsningar.

## Kursinnehåll

Kursen bygger på och fördjupar innehållet i kursen informationsvisualisering 1 med interaktiva visualiseringstekniker och system för speciella datamängder, såsom nätverksdata, tidsberoende data och textdata. Vidare diskuteras specifika applikationer där informationsvisualiseringar används för att analysera/utforska domänspecifika data, t.ex. i bioinformatik, geografi, mjukvaruutveckling etc. samt att granska exempel på metoder för den interaktiva visualiseringen av sådana datamängder. Slutligen granskar kursen möjligheter till hur visualiseringar kan valideras, utvärderas eller användas i icke-standardiserade sammanhang som samarbetsmiljöer eller analys av personliga data. 

Följande moment behandlas:

- Visualiseringstekniker och ritkonventioner för träd/hierarkier, generella nätverksdata (grafer) och multivarianta/dynamiska nätverk
- Visualiseringstekniker för textdata och dokumentsamlingar (corpus)
- Visualiseringstekniker för generella tidsseriedata
- Visualiseringar för specifika applikationsdomäner, inklusive en översikt över deras vanliga analysuppgifter och dataspecifika uppgifter
- Samarbetande och personliga visualiseringsidéer och tillvägagångssätt
- Validera och utvärdera visualiseringar
- Viktigaste olösta utmaningarna inom informationsvisualisering


## Undervisnings- och arbetsformer

Kursen innefattar traditionella föreläsningar för att gå igenom huvuddelen av kursinnehållet. Dessutom bearbetar och fördjupar studenterna innehållet i begreppsmässiga och praktiska uppgifter. Alla uppgifter diskuteras också i seminarier där studenterna presenterar sina resultat och får feedback från sina medstudenter och lärare. Detta ger också en plats att kritiskt reflektera över informationsvisualiseringar baserat på teorier och forskningsresultat som presenteras på föreläsningarna. Alla uppgifter utförs individuellt eller grupper om högst två studenter.

Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
| PRJ1 | Programmeringsprojekt | A-F   | 2     |
| PRS1 | Presentation          | A-F   | 1     |
| MUN1 | Muntlig tentamen      | A-F   | 2     |

För godkänt betyg på kursen krävs minst betyg E på samtliga moment. Slutbetyget bestäms från: PRJ1 (40%), PRS1 (20%) och TEN1 (40%).

## Måluppfyllelse

Examinationsmomenten kopplas till lärandemålen enligt följande:

| Lärandemål       | PRJ1  | PRS1  | TEN1  |  
| ---------------- | ----  | ----  | ----  |  
| 1.1              |       | **X** | **X** |  
| 1.2              | **X** |       | **X** |  
| 1.3              | **X** |       | **X** |  
| 2.1              | **X** |       |       |  
| 2.2              | **X** |       |       |  
| 3.1              | **X** | **X** | **X** |  
| 3.2              | **X** |       | **X** |  


## Kurslitteratur

Obligatorisk litteratur:

- Aigner, W., Miksch, S., Schumann, H. och Tominski, C., *Visualization of Time-Oriented Data*, Springer, 2011. Antal sidor: 80 av 286.
- Kerren, A., Ebert, A. och Meyer, J., *Human-Centered Visualization Environments*. LNCS Tutorial 4417, Springer, 2007. Antal sidor: 150 av 403.
- Ward, M., Grinstein, G. G. och Keim, D., *Interactive Data Visualization - Foundations, Techniques, and Applications*, andra utgåvan, A. K. Peters Ltd., 2015. Antal sidor: 150 av 558.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.