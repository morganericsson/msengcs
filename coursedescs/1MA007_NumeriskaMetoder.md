# 1MA007 - Numeriska metoder (5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G1F | 

## Förkunskaper

- 1MA002 - Linjär algebra 
- 1MA005 - Envariabelanalys 2 
- 1MA006 - Flervariabelanalys

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för och särskilja grundläggande begrepp och metoder inom beräkningsmatematik, samt
    2. redogöra för beräkningsmatematiska resonemang på ett strukturerat och logiskt sammanhängande sätt.
2. *Färdighet och förmåga*
    1. Visa förmåga att kombinera kunskaper om olika begrepp, metoder och numeriska algoritmer i problemlösning,
    2. identifiera och använda lämpliga grundläggande numeriska algoritmer för att lösa givna matematiska problem med hjälp av miniräknare,
    3. kunna implementera och tillämpa sådana algoritmer med programpaketet Matlab, samt
    4. identifiera och använda lämpliga grundläggande numeriska metoder för att lösa och analysera givna verklighetsanknutna problem inom teknikområdet.
3. *Värderingsförmåga och förhållningssätt*
    1. Bedöma relevans och noggrannhet för numeriska beräkningar, samt 
    2. uppskatta resursbehov och jämföra och värdera olika numeriska algoritmer och metoder för att analysera givna tekniska problem och modeller.

## Kursinnehåll

Det övergripande målet med kursen är att introducera grundläggande numeriska metoder inom beräkningsmatematik.

Följande moment behandlas:

- Beräkningsmatematik. 
- Felanalys. 
- Numeriska metoder för linjära och icke-linjära ekvationssystem, konditionstal och matrisfaktorisering, minsta kvadratmetoden, polynominterpolation. 
- Numerisk derivering och integration. 
- Egenvärdesberäkning och singulärvärdesuppdelning. 
- Diskret Fouriertransform och diskret cosinustransform.  
- Tillämpningar inom datorgrafik, datakomprimering, sökmotorer, signalbehandling och mekanik mm.
- Problemlösning med hjälp av programvaran Matlab.

## Undervisnings- och arbetsformer

Undervisningen sker i form av föreläsningar, lärarledda räkneövningar och datorlaborationer. Projektuppgifter sker i par. Obligatorisk närvaro kan förekomma på vissa moment.

## Examination
 
Examinationen av kursen delas in i följande moment:

| Kod  | Benämning                 | Betyg | Poäng |  
| :--- | :------------------------ | :---: | :---: |  
| LAB1 | Laborationer i Matlab     | A-F   | 1,5   |  
| PRJ1 | Projektuppgift            | A-F   | 1     |  
| TEN1 | Skriftlig tentamen        | A-F   | 2,5   |  

För godkänt betyg på kursen krävs minst betyg E på samtliga moment. Slutbetyget bestäms från: LAB1 (25%), PRJ1 (25%) och TEN1 (50%).

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål | LAB1 |  PRJ1  | TEN1 |  
| :--------- | :---: | :---: | :---: |
| 1.1        | **X** | **X** | **X** | 
| 1.2        |       | **X** | **X** |
| 2.1        | **X** | **X** | **X** | 
| 2.2        | **X** | **X** | **X** |
| 2.3        | **X** | **X** |       | 
| 2.4        | **X** | **X** |       | 
| 3.1        | **X** | **X** | **X** |
| 3.2        | **X** | **X** |       |


## Kurslitteratur

Obligatorisk litteratur: 

- Sauer, T.,  *Numerical analysis*, andra upplagan, Pearson Education, 2013. Antal sidor: 350 av 607.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.




