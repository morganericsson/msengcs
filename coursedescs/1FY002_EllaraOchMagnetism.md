# 1FY002 - Ellära och magnetism (7,5 hp)

|     |     |
| --- | --- | 
| *Huvudområde*: | Fysik | 
| *Fördjupning*: | G1F | 

## Förkunskaper

- 1MA002 - Linjär algebra
- 1MA003 - Envariabelanalys 1
- 1FY001 - Mekanik

## Lärandemål

Efter slutförd kurs skall studenten kunna:

1. *Kunskap och förståelse*
	1. Beskriva övergripande elektromagnetismens förutsättningar,
	2. redogöra för elektromagnetismens huvudsakliga resultat och sammanhang,
	3. förklara hur elektromagnetismen kan tillämpas, samt
	4. beskriva tillämpning inom elektroniken.
2. *Färdighet och förmåga*
	1. Tillämpa teoretiska samband för att lösa kretsproblem,
	2. analysera enkla kretsar, med t.ex. j-omega-metoden,
	3. planera och utföra elektriska mätningar och hantering av mätutrustning, samt
	4. beräkningar och mätfel och felpropagation.
3. *Värderingsförmåga och förhållningssätt*
	1. På en grundläggande nivå bedöma tekniska tillämpningar med avseende på snabbhet och energiåtgång, samt
	2. på en grundläggande nivå bedöma risker och tillförlitlighet hos vissa elektrotekniska lösningar.

## Kursinnehåll

Kursen innehåller två huvuddelar, dels behandlas grundläggande elektromagnetism och, dels behandlas elektriska tillämpningar, särskilt inom elektronik. Kursen innehåller ett antal laborationer som förutom metoder för behandling av mätdata och bedömning av mätnoggrannhet också omfattar vanliga mätinstrument, såsom multimetrar, oscilloskop och funktionsgenerator. Speciellt behandlas olika typer av elektriska kretstillämpningar inkluderande moment som mätning av tillståndsvariabler och styrning av utrustning.

- Grundläggande elektromagnetism.
	- Elektrostatik: laddning och fält, potential och potentiell energi.
	- Dielektriska material: polarisation, kapacitans, kondensatorer.
	- Magnetism och induktion, induktans och spolar.
	- Något om vågutbredning, vågledare och relativistisk dopplereffekt.
	- Något om supraledning.
- Kretsteori.
	- Likström, tvåspolssatsen.
	- Växelström: impedans, effekt, resonans.
	- Elektrisk svängningskrets.
	- Linjära kretsar: ingångs-/utgångsimpedans, låg-/högpassfilter.
	- Halvledardioder, aktiva komponenter och sensorer.
- Digitala komponenter: grindar och grundläggande CMOS-kretsar.

## Undervisnings- och arbetsformer

Undervisningen sker i form av föreläsningar, räkneövningar och lärarledda laborationer. Huvuddelen av kursens innehåll presenteras och förklaras under föreläsningarna. Under räkneövningarna kommer studenterna sedan att få tillämpa teorin på tekniska problem. Metoder för problemlösning kommer att demonstreras. Kursen omfattar även ett antal laborationer, då både grundläggande fenomen och vissa tekniska tillämpningar demonstreras. Laborationerna omfattar även mättekniska övningar samt träning i rapportskrivning.

## Examination

Examinationen av kursen delas in i följande moment:

| Kod  | Benämning                 | Betyg | Poäng |  
| :--- | :------------------------ | :---: | :---: |  
| TEN1 | Skriftlig tentamen        | A-F   | 5,5   |  
| LAB1 | Laboration och rapport    | G-U   | 2     |  

För godkänt betyg på kursen krävs betyg G på LAB1 och minst betyg E på TEN1. Slutbetyget bestäms från TEN1.

Inför varje laboration ska studenten ha gjort ett antal förberedelseuppgifter. Under laborationen ska labbanteckningar föras. Dessa och förberedelseuppgifterna ska studenten sedan utnyttja, för att efter laborationen författa en labbrapport. Rapport (inklusive underlag) lämnas sedan in för bedömning. 

## Måluppfyllelse

Examinationsmoment kopplas till lärandemål enligt följande:

| Lärandemål | TEN1  | LAB1  |  
| :--------- | :---: | :---: |  
| 1.1        | **X** | **X** |  
| 1.2        | **X** |       |  
| 1.3        | **X** | **X** |  
| 1.4        |       | **X** |  
| 2.1        | **X** | **X** |  
| 2.2        | **X** |       |  
| 2.3        |       | **X** |  
| 2.4        |       | **X** |  
| 3.1        | **X** | **X** |  
| 3.2        |       | **X** |  

## Kurslitteratur

Obligatorisk litteratur: 

- Ågren, O., *Elektromagnetism*, Studentlitteratur, 2014. 
Antal sidor: 100 av 174 sidor. 

Referenslitteratur:

- Hemert, L-H., *Digitala kretsar*, tredje upplagan, Studentlitteratur, 2001. 

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
