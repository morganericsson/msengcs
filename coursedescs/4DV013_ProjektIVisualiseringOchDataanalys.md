# 4DV013 - Projekt i visualisering och dataanalys (10 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1F | 

## Förkunskaper

- 1DV004 - Objekt-orienterad programmering
- 2DV004 - Datorgrafik
- 1MA002 - Linjär algebra
- 1MA004 - Tillämpad sannolikhetslära och statistik
- 1ZT002 - Hållbar utveckling
- 4DV005 - Maskininlärning
- 4DV008 - Projekt i dataintensiva system
- Minst 180 hp inom programmet

## Lärandemål

Efter slutförd kurs skall studenten kunna:

1. *Kunskap och förståelse*
    1. förklara och motivera informationsvisualisering och visual analytics i ett människa-maskin-perspektiv och hur dessa kan underlätta dataanalys.
2. *Färdighet och förmåga*
    1. självständigt organisera och genomföra ett agilt projekt,
    2. självständigt lära sig använda olika verktyg, metoder, och programvarubibliotek som används inom informationsvisualisering och visual analytics,
    3. samla in krav och utifrån dessa bestämma vilka visualiseringar, dataanalyser, och interaktionsmetoder som lämpar sig bäst,
    4. implementera ett visual analytics system med rimliga tekniska lösningar och driftsätta detta,
    5. utifrån en kunds krav specificera och genomföra utvärderingar av ett visual analytics-system med hjälp av t.ex. fokusgrupper.
3. *Värderingsförmåga och förhållningssätt*
    1. reflektera över vilka typer av frågor och analysprocesser som bäst stöds av olika kombinationer av visualiseringstekniker, dataanalysalgoritmer, och interaktionsmetoder,
    2. reflektera över hur val av främst visualiseringar påverkas av de grupper av människor som skall använda systemet, t.ex. med avseende på metaforer och gemensam förståelse,
    3. reflektera över vilken bias som finns i systemet, t.ex. beroende på insamlade data, databearbetning, analysmetod och visualiseringstekniker.

## Kursinnehåll

Kursen är en projektkurs som med hjälp av ett realistiskt problem och realistiska förutsättningar behandlar hela CDIO-cykeln. Studenterna förväntas jobba agilt i grupper om 5-7 och förväntas besätta alla roller utom produktägare.  Det här är den sista projektkursen på programmet där studenterna jobbar agilt, så de förväntas kunna organisera och genomföra den agila processen självständigt. 

- Vikten av data och visualisering för en organisation
- Informationsvisualisering i realistiska projekt
- Dataanalys och databearbetning i realistiska projekt 
- Verktyg, tjänster och programvarubibliotek som kan användas för dataanalys och för att utveckla informationsvisualiseringar, till exempel D3, yFiles, och Bokeh.
- Människa, maskin och visualiseringar
- Att utvärdera visualiseringar i realistiska projekt 
- Att skapa tillgängliga visualiseringssystem
- Bias i data, analys och visualisering
- Metaforer, hur och när skall dessa användas, vilka kulturella kopplingar har de, osv.?

## Undervisnings- och arbetsformer

Kursen innehåller en föreläsningsserie samt workshops som presentera och hjälper studenterna  komma igång med de verktyg, metoder och resurser de förväntas använda under projektet. Under projektets gång kommer studenterna ha regelbundna möten med produktägare och handledare/lärare.  
 
I slutet av kursen presenteras samtliga projekt vid seminarier.

## Examination

Examinationen av kursen delas in följande moment:

| Kod  | Benämning                                        | Betyg | Poäng |  
| :--- | :--------------------------------------          | :---: | :---: |  
| UPG1 | Vision och planeringsdokument                    | A-F   | 2     |  
| PRJ1 | Projekt                                          | A-F   | 5     |  
| UPG2 | Reflektionsrapport - Att driva ett agilt projekt | A-F   | 1     |  
| UPG3 | Reflektionsrapport -  Människa och maskin        | A-F   | 1     |  
| PRS1 | Design, implementering och resultat              | A-F   | 1     |  

För godkänt betyg på kursen krävs minst betyg E på samtliga moment. Slutbetyget bestäms från: UPG1 (20%), PRJ2 (50%), UPG2 (15%) och UPG3 (15%).

## Måluppfyllelse

Examinationsmomenten kopplas till lärandemålen enligt följande:

| Lärandemål | UPG1  | PRJ1  | UPG2  | UPG3  | PRS1  |
| :--------- | :---: | :---: | :---: | :---: | :---: |
| 1.1        | **X** | **X** |       | **X** | **X** |
| 2.1        | **X** | **X** | **X** |       | **X** |
| 2.2        | **X** | **X** |       |       | **X** |
| 2.3        | **X** | **X** |       | **X** | **X** |
| 2.4        |       | **X** |       |       |       |
| 2.5        |       | **X** |       | **X** | **X** |
| 3.1        |       |       |       | **X** | **X** |
| 3.2        |       |       |       | **X** |       |
| 3.3        |       | **X** |       | **X** | **X** |

## Kurslitteratur

Studenterna förväntas söka efter lämplig kurslitteratur på egen hand eller i samråd med handledare. Nedanstående referenslitteratur kan användas som en utgångspunkt.

Referenslitteratur:

- Daniel Keim, Jörn Kohlhammer, Geoffrey Ellis, and Florian Mansmann. Mastering the Information Age: Solving Problems with Visual Analytics. Eurographics, 2010.
- Tamara Munzner. Visualization Analysis and Design. CRC Press, 2014. 
- Helen C. Purchase. Experimental Human-Computer Interaction: A Practical Guide with Visual Examples. Cambridge University Press, 2012. 

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
