# 4DV007 - Djup maskininlärning (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1F | 

## Förkunskaper

- 1MA002 - Linjär algebra 
- 1MA004 - Tillämpad sannolikhetslära och statistik 
- 1MA006 - Flervariabelanalys 
- 1DV001 - Programmering och datastrukturer
- 4DV005 - Maskininlärning

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för grunderna och tillämpningar av  djup maskininlärning, 
    2. redogöra för olika metoder för förstärkt inlärning, planering och kontroll i sekventiella beslutsprocesser, samt
    3. förklara begränsningarna hos en modell i en given situation.
2. *Färdighet och förmåga*
    1. Implementera algoritmer inom djup maskininlärning med hjälp av moderna ramverk,
    2. tillämpa relevanta begrepp från djup maskininlärning för att lösa praktiska problem såsom bildigenkänning, samt
    3. representera data för att underlätta lärandet.
3. *Värderingsförmåga och förhållningssätt*
    1. Känna igen typiska effekter av olämpliga initialiseringsvärden, parameterval och hyperparameterval, och föreslå sätt att förbättra resultaten, samt
    2. värdera, sammanfatta, diskutera och muntligt presentera vetenskapliga resultat inom området.

## Kursinnehåll

Kursen omfattar begrepp och metoder från neurala nätverk och djup maskininlärning. 

Följande moment behandlas:

- Neurala nätverk och faltningsnätverk
- Optimering vid träning av djupa inlärningsmodeller
- Regularisering för djup maskininlärning
- Kalibrering av hyperparametrar
- Återkommande neurala nätverk
- Långt korttidsminne
- Förstärkt maskininlärning

## Undervisnings- och arbetsformer

Föreläsningar, lärarhandledda laborationer och 
en seminarieserie där studenter i par presenterar en vetenskaplig artikel inom maskininlärning och opponerar på ett annat pars presentation. 

## Examination

Examinationen av kursen delas in i följande moment:

| Kod  | Benämning                            | Betyg | Poäng | 
| :--- | :----------------------------------- | :---: | :---: |
| TEN1 | Skriftlig tentamen                   | A-F   | 2     |
| LAB1 | Programmeringsuppgifter                | A-F   | 2     |
| PRS1 | Presentation av vetenskaplig artikel | G-U   | 1     |

För godkänt betyg på kursen krävs betyg G på PRS1 samt minst betyg E på övriga moment. Slutbetyget bestäms från: TEN1 (50%) och LAB1 (50%).

## Måluppfyllelse

Examinationsmomenten på kursen kopplas till lärandemålen enligt följande:

| Lärandemål | TEN1  | LAB1  | PRS1  |
| :--------- | :---: | :---: | :---: |
| 1.1        |       | **X** |       |
| 1.2        | **X** | **X** |       |
| 1.3        | **X** | **X** |       |
| 2.1        | **X** |       |       |
| 2.2        | **X** |       |       |
| 2.3        | **X** |       |       |
| 3.1        | **X** | **X** |       |
| 3.2        |       |       | **X** |

## Kurslitteratur

Obligatorisk litteratur:

- Goodfellow, I., Bengio, Y. och Courville, A., *Deep learning*, MIT Press, 2016. Antal sidor: 465 av 710.
- Kompendium med vetenskapliga artiklar
