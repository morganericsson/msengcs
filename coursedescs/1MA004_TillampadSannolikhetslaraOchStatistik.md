# 1MA004 - Tillämpad sannolikhetslära och statistik (7,5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G1F | 

## Förkunskaper

- 1MA002 - Linjär algebra
- 1MA003 - Envariabelanalys 1

## Lärandemål

Efter slutförd kurs skall studenten kunna:

1. *Kunskap och förståelse*
    1. Redogöra för sannolikhetslärans och statistikens grundläggande begrepp, modeller och beräkningsmetoder,
    2. redogöra för matematiska resonemang på ett strukturerat och logiskt sammanhängande sätt, samt
    3. redogöra för problem inom teknik och ekonomi som är lämpliga att behandla med grundläggande begrepp och metoder inom sannolikhetslära och statistik.
2. *Färdighet och förmåga*
    1. Kombinera kunskaper om olika begrepp, operationer, modeller och metoder från sannolikhetslära och statistik i problemlösning,
    2. identifiera en lämplig slumpmodell för att beskriva och analysera observerade data och dra slutsatser om intressanta parametrar, samt
    3. visa förmåga att utnyttja programspråket Matlab i problemlösning.
3. *Värderingsförmåga och förhållningssätt*
    1. Visa förmåga att bedöma rimlighet och uppskatta osäkerhet i resultat av beräkningar och skattningar. 

## Kursinnehåll

Det övergripande syftet med kursen är att ge en introdutkion till sannolikhetslära och statistisk metodik med tillämpningar inom dataanalys, teknik och ekonomi m fl ämnen. Detta avser bl a teoretiskt arbete med slumpmodeller och utnyttjande av observerade data för att dra slutsatser.

- Händelser och sannolikheter i utfallsrum. 
- Betingade sannolikheter. 
- Korrelation. 
- Stokastiska variabler, sannolikhetsfördelningar, väntevärden och standardavvikelser. Bl.a. behandlas likformig-, exponential-, normal-, binomial-, Poission- och Weibullfördelning. 
- Tvådimensionella stokastiska variabler. 
- Beroende och oberoende variabler. 
- Centrala gränsvärdessatsen och stora talens lag.
- Punktskattningar och deras osäkerhet, maximum-likelihood -skattningar, momentskattningar och minsta kvadratskattningar. 
- Chi-två- och t-fördelning. 
- Intervallskattning. 
- Hypotestestning. 
- Enkel linjär regressionsanalys. 
- Problemlösning inriktad på problemställningar från teknik, naturvetenskap, kvalitetskontroll, ekonomi m.fl. ämnen.
- Problemlösning med hjälp av programvaran Matlab.

## Undervisnings- och arbetsformer

Undervisningen sker i form av föreläsningar, lärarledda räkneövningar och datorlaborationer. Inlämningsuppgifter sker i par. Obligatorisk närvaro kan förekomma på vissa moment.

## Examination
 
Examinationen av kursen delas in i följande moment:

| Kod  | Benämning                        | Betyg | Poäng |  
| :--- | :------------------------        | :---: | :---: |  
| LAB1 | Programmeringsuppgifter i Matlab | A-F   | 1,5   |  
| TEN1 | Skriftlig tentamen               | A-F   | 6     |  

För godkänt betyg på kursen krävs minst betyg E på samtliga moment. Slutbetyget bestäms från: LAB1 (20%) och TEN1 (80%).

## Måluppfyllelse

Examinationsmomenten kopplas till lärandemålen enligt följande:

| Lärandemål | LAB1  | TEN1  |  
| :--------- | :---: | :---: |  
| 1.1        | **X** | **X** |  
| 1.2        | **X** | **X** |  
| 1.3        | **X** | **X** |  
| 2.1        | **X** | **X** |  
| 2.2        | **X** | **X** |  
| 2.3        | **X** |       |  
| 3.1        | **X** | **X** |  

## Kurslitteratur

Obligatorisk litteratur: 

- Walpole, R. E., Myers, R. H., Myers, S. L. och Ye, K., *Probability and Statistics for Engineers and Scientists*, nionde upplagan, Pearson, 2016. Antal sidor: 443 av 816.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.