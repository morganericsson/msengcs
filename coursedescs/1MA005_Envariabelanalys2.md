# 1MA005 - Envariabelanalys 2 (5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G1F | 

## Förkunskaper

- 1MA003 - Envariabelanalys 1 

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara analytiska begrepp såsom följder, serier och konvergens, samt
    2. redogöra för definitioner samt formulera och bevisa teorem som är centrala i analys, såsom satser om talföljder och serier, samt Taylors sats. 
2. *Färdighet och förmåga*
    1. Använda avancerad differential- och integralkalkyl i en variabel, 
    2. hantera serier och summor samt avgöra konvergens, 
    3. lösa problem, utföra beräkningar och föra resonemang i avancerad analys, 
    4. skriftligt presentera beräkningar och resonemang så att de kan följas av den som inte är insatt i problemet,
    5. tillämpa differential- och integralkalkyl, och serier på tekniska, fysikaliska och datavetenskapliga problem, samt
    6. visualisera resultat såsom tillämpningar av integraler (t ex rotationsvolym och -yta)
3. *Värderingsförmåga och förhållningssätt*
    1. Diskutera relevans, räckvidd och noggrannhet av matematiska modeller såsom potensserier

## Kursinnehåll

Kursen fortsätter introduktionen av analys. Följande moment behandlas:

- Integration av trigonometriska och irrationella funktioner
- Generaliserade integraler, konvergens, jämförelsekriteriet
- Tillämpningar av integralkalkyl
- Talföljder: definition, egenskaper, övre och undre gräns, gränsvärde, räkneregler för gränsvärden. Konvergens av monotona talföljder
- Kontinuerliga funktioner: satsen om mellanliggande värde, Weierstrass sats om maximalt och minimalt värde
- Serier: konvergens, egenskaper. Positiva serier: jämförelsekriterier, kvot- och rotkriterier, integralkriteriet. Alternerande serier, betingad konvergens och absolutkonvergens.
- Potensserier, konvergensradie, konvergensintervall
- Maclaurins och Taylors formler med restterm, Taylors formel för de elementära funktionerna, beräkningar av gränsvärde och integraler med Taylors formel

## Undervisnings- och arbetsformer

Föreläsningar och lärarledda räkneövningar. 

## Examination

Examinationen av kursen delas in i följande moment:

| Kod  | Benämning                 | Betyg | Poäng |  
| :--- | :------------------------ | :---: | :---: |  
| TEN1 | Tentamen: Problemlösning  | A-F   | 4     |  
| TEN2 | Tentamen: Teori           | G-U   | 1     |  

För godkänt betyg på kursen krävs minst betyg E på TEN1 samt betyg G på TEN2. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | TEN2  |  
| :--------- | :---: | :---: |  
| 1.1        |       | **X** |  
| 1.2        |       | **X** |  
| 2.1        | **X** |       |  
| 2.2        | **X** |       |  
| 2.3        | **X** | **X** |  
| 2.4        | **X** |       |  
| 2.5        | **X** |       |  
| 2.6        | **X** |       |  
| 3.1        | **X** |       |  

## Kurslitteratur

Obligatorisk litteratur: 

- Månsson J, Nordbeck P, *Endimensionell analys*, Studentlitteratur, 2011. Antal sidor: 200 av 400.
- Månsson J., Nordbeck P. *Övningar i endimensionell analys*, Studentlitteratur, 2011. Antal sidor: 100 av 206.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.