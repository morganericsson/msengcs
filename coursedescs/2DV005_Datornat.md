# 2DV005 - Datornät (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G2F | 

## Förkunskaper

- 1DV003 - Databaser och datamodellering
- 1DV004 - Objekt-orienterad programmering
- 1DV005 - Jämnlöpande program
- 1DV006 - Algoritmer
- 2DV001 - Datorns uppbyggnad
- 1FY002 - Ellära och magnetism
- 1MA001 - Diskret matematik

## Lärandemål

Efter slutförd kurs skall studenten kunna:

1. *Kunskap och förståelse*
    1. Beskriva lagren i en nätverksstack, t ex TCP/IP och diskutera deras syfte,
    2. beskriva hur lagren interagerar för att överföra data över ett nätverk, och hur varje funktion manipulerar data, t.ex. genom att lägga till pakethuvuden eller konvertera signalen,
    3. förklara hur routing fungerar i lokala nät och på internet,
    4. beskriva de olika typerna av adresser som används, samt
    5. beskriva några av de vanligare applikationsprotokollen, t.ex. DNS.
2. *Färdighet och förmåga*
    1. Använda vanliga felsökningsverktyg för nätverk, t.ex. tcpdump, ping och traceroute,
    2. skriva program som kommunicerar över TCP/IP, samt
    3. konfigurera och administrera routrar enligt en specifikation.
3. *Värderingsförmåga och förhållningssätt*
    1. Utforma en TCP/IP-baserad applikation och välja lämpliga protokoll på olika nivåer i protokollstacken, samt
    2. tolka standarder för nätverksprotokoll (RFC) och implementera dessa i programvara.

## Kursinnehåll

Kursen ger en introduktion till datornät från ett Internet och TCP/IP-perspektiv. Huvudsaklig fokus ligger på mjukvaruaspekter, men grundläggande begrepp inom datakommunikation, t.ex. signaler och modulering berörs.

Följande moment behandlas:

- Lagerindelade protokollmodeller, OSI och TCP/IP
- Paketförmedling
- Datakommunikation på fysisk nivå
- Datalänkprotokoll
- Lokala nätverk (t.ex. topologi, åtkomstkontroll, IEEE 802-standarder)
- Transportprotokoll
- Applikationsprotokoll
- Standardgränssnitt för nätverksprogrammerings (t.ex. BSD Socket)
- Ruttvalsalgoritmer


## Undervisnings- och arbetsformer

Undervisningen sker i form av föreläsningar och lärarledda laborationer. Laborationer är dels individuella, dels i form av grupparbeten. Laborationer rapporteras med skriftliga rapporter.

Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
| TEN1 | Skriftlig tentamen    | A-F   | 3     |
| LAB1 | Programmeringsuppgifter | A-F   | 2     |

För godkänt betyg på kursen krävs minst betyg E på samtliga moment. Slutbetyget bestäms från: TEN1 (60%) och LAB1 (40%).

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | LAB1  |
| :--------- | :---: | :---: |
| 1.1        | **X** |       |
| 1.2        | **X** |       |
| 1.3        | **X** |       |
| 1.4        | **X** |       |
| 1.5        | **X** |       |
| 2.1        |       | **X** |
| 2.2        | **X** | **X** |
| 2.3        |       | **X** |
| 3.1        | **X** | **X** |
| 3.2        | **X** | **X** |

## Kurslitteratur

Obligatorisk litteratur:

- Comer D., *Computer Networks and Internets*, sjätte utgåvan, Pearson, 2015. Antal sidor:  640 / 667 sidor. 

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
