# 1DV004 - Objektorienterad programmering (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G1F | 

## Förkunskaper

- 1DV001 - Programmering och datastrukturer
- 1DV002 - Introducerande projekt

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara grundläggande begrepp inom objektorienterad programmering såsom klasser, objekt, meddelanden, metoder, arv  och polymorfism, 
    2. förklara begreppen modularisering, abstraktion och inkapsling, 
    3. förklara och motivera användningen av några vanliga designmönster, 
    4. förklara de vanligaste konstruktionerna som används i UML:s klass- och sekvensdiagram, samt
    5. redogör för hur och när modellering med t.ex. UML används inom systemutveckling. 
2. *Färdighet och förmåga*
    1. Implementera program med flera klasser i programspråket Java,
    2. utföra enhetstester med hjälp av JUnit,
    3. skapa klass- och sekvensdiagram enligt UML och kunna implementera och testa ett Java-program utifrån UML-modellen,
    4. implementera (i Java) några vanligt förekommande designmönster, samt
    5. strukturera och genomföra en muntlig och skriftlig presentation av ett designprojekt. 
3. *Värderingsförmåga och förhållningssätt*
    1. Resonera om olika designalternativ för ett givet problem, samt
    2. göra ett motiverat val av designmönster i olika problemscenarior

## Kursinnehåll

Det är en inledande kurs i objektorienterad analys, design och programmering. Kursens första del lär ut programmeringsspråket Java och viktiga begrepp inom objektorienterad programmering (t.ex. klasser, objekt, arv, polymorfism, inkapsling). Denna del förutsätter viss erfarenhet av programmering. I kursens andra del presenteras objektorienterad analys och design, samt UML. 

Följande moment behandlas:

- Introduktion till mjukvaruutvecklingsprocessen och hur modellering passar in i processen.
- Grundläggande programkonstruktioner i Java så som typer, styrande satser, klasser, metoder, fält och exceptions.
- Objektorienterade begrepp såsom abstraktion, modularisering, inkapsling, arv, interfaces och polymorfism.
- Enhetstestning med JUnit.
- Objektorienterad modellering med UML klass- och sekvensdiagram.
- Några vanliga designmönster t.ex. Singleton, Iterator, Observer och Factory.

## Undervisnings- och arbetsformer

Undervisningen sker i form av föreläsningar, lärarledda laborationer, handledning i grupp och en avslutande muntlig presentation. Programmeringsuppgifterna är individuella och projekt och presentationer sker i par. Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning               | Betyg | Poäng | 
| :--- | :---------------------- | :---: | :---: |
| LAB1 | Programmeringsuppgifter | A-F   | 3     |
| PRJ1 | Projekt designmönster   | A-F   | 2     |

För godkänt betyg på kursen krävs minst betyg E på samtliga moment. Slutbetyget bestäms från: LAB1 (60%) och PRJ1 (40%).

## Måluppfyllelse

Examinationsmomenten kopplas till lärandemålen enligt följande:

| Lärandemål | LAB1  | PRJ1  | 
| :--------- | :---: | :---: |
| 1.1        | **X** | **X** |
| 1.2        | **X** | **X** |
| 1.3        | **X** | **X** |
| 1.4        |       | **X** |
| 1.5        |       | **X** |
| 2.1        | **X** |       |
| 2.2        | **X** |       |
| 2.3        | **X** | **X** |
| 2.4        | **X** | **X** |
| 2.5        |       | **X** |
| 3.1        |       | **X** |
| 3.2        |       | **X** |

## Kurslitteratur

Obligatorisk litteratur:

- Jia, X., *Object-oriented Software Development Using Java*, andra utgåvan, Addison Wesley, 2003. Antal sidor: 380 av 550.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
