# 2DV001 - Datorns uppbyggnad (7,5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | G2F | 

## Förkunskaper

- 1DV004 - Objekt-orienterad programmering
- 1DV005 - Jämnlöpande program
- 1FY002 - Ellära och magnetism
- 1MA001 - Diskret matematik

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara vikten av abstraktion i utformningen av digitala system,
    2. förklara de viktigaste mjukvaru- och hårdvaruabstraktionerna i dagens datorsystem,
    3. förklara funktionen hos måttligt komplexa digitala system, samt
    4. beskriva hur virtualisering och virtuellt minne fungerar.
2. *Färdighet och förmåga*
    1. Analysera prestandan hos digitala system i termer av latens och kapacitet,
    2. utforma enkla hårdvarusystem baserat på olika digitala abstraktioner såsom minnen, logikkretsar, logiska träd, tillståndsmaskiner, pipelining och bussar,
    3. implementera hårdvarunära program i C, samt
    4. överföra enkla program skrivna i något högnivåspråk till maskinkod.
3. *Värderingsförmåga och förhållningssätt*
    1. Bedöma hur olika hårdvarudesigner, t.ex. med avseende på cache och hitrate, påverkar prestanda för applikationsprogram.

## Kursinnehåll

Kursen startar med olika systemkomponenter som mikrokontroller, I/O-enheter och givare. För att uppnå förståelse för samspelet mellan hård och mjukvara sker programmeringen i assembler.

I kursen senare del sätts systemkomponenterna ihop till ett komplett system, och fokus flyttas till t.ex. virtualisering och virtuellt minne. Programmering under denna del sker i C.

Följande moment behandlas:

- Digitala kretsar och CMOS.
- Läsa, tolka och förstå datablad.
- Kombinatorisk och sekventiell logik.
- Tillståndsmaskiner.
- Hårdvaruarkitekturer, t.ex. von Neumann.
- Maskinkod och assemblerkod.
- Hårdvarunära programmering i C.
- Gränslandet mellan mjukvara och hårdvara.
- Minneshierarkin.
- Pipelines.
- Virtuellt minne.
- Enheter och avbrott.

## Undervisnings- och arbetsformer

Undervisningen sker i form av föreläsningar och lärarledda laborationer. Laborationsuppgifterna utförs i par.

Obligatorisk närvaro kan förekomma på vissa moment.

## Examination

Examinationen av kursen delas in i följande moment:

| Kod  | Benämning             | Betyg | Poäng | 
| :--- | :-------------------- | :---: | :---: |
| TEN1 | Skriftlig tentamen       | A-F   | 3,5   |
| LAB1 | Programmeringsuppgifter  | A-F   | 4   |

För godkänt betyg på kursen krävs minst betyg E på samtliga moment. Slutbetyget bestäms från: TEN1 (40%) och LAB1 (60%).

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | LAB1  |
| :--------- | :---: | :---: |
| 1.1        | **X** |       |
| 1.2        | **X** |       |
| 1.3        | **X** | **X** |
| 1.4        | **X** |       |
| 2.1        | **X** | **X** |
| 2.2        |       | **X** |
| 2.3        | **X** | **X** |
| 2.4        |       | **X** |
| 3.1        | **X** |       |

## Kurslitteratur

Obligatorisk litteratur:

- Patterson, D. A. och Hennessy, J. L., *Computer Organization and Design - The Hardware/Software Interface*, femte utgåvan, Morgan Kaufmann, 2013. Antal sidor: 600 av 800.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.