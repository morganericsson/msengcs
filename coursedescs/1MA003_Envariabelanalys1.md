# 1MA003 - Envariabelanalys 1 (5 hp)

|     |     |
| --- | --- | 
| *Huvudområde*: | Matematik | 
| *Fördjupning*: | G1F | 

## Förkunskaper

- 1MA001 - Diskret matematik.

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara analytiska begrepp såsom gränsvärden och kontinuitet, samt
    2. redogöra för definitioner samt formulera och bevisa teorem som är centrala i analys, såsom medelvärdessatsen och analysens huvudsats.
2. *Färdighet och förmåga*
    1. Hantera elementära funktioner algebraiskt och analytiskt,
    2. använda differential- och integralkalkyl i en variabel,
    3. lösa problem, utföra beräkningar och föra resonemang i analys,
    4. skriftligt presentera beräkningar och resonemang så att de kan följas av den som inte är insatt i problemet,
    5. tillämpa differential- och integralkalkyl på tekniska, fysikaliska och datavetenskapliga problem, samt
    6. visualisera resultat såsom grafer till funktioner.
3. *Värderingsförmåga och förhållningssätt*
    1. Diskutera relevans, räckvidd och noggrannhet av matematiska modeller såsom differentialekvationer.

## Kursinnehåll

Kursen ger en introduktion till envariabelanalys. Följande moment behandlas:

- Gränsvärden och kontinuitet: gränsvärdesdefinitionen, räkneregler, instängningssatsen, standardgränsvärden, talet e.
- Derivata och funktionsstudier: derivatans definition, räkneregler, de elementära funktionernas derivator, medelvärdessatsen, extremvärdesproblem, kurvritning, asymptoter.
- Integraler: primitiva funktioner, integralens definition, analysens huvudsats, integralkalkylens medelvärdessats, partiell integration, variabelbyte, integrering av rationella funktioner.
- Differentialekvationer: linjära och separabla ekvationer av första ordningen, linjära ekvationer av andra ordningen med konstanta koefficienter.
- Matematisk modellering med differentialekvationer.

## Undervisnings- och arbetsformer

Föreläsningar och lärarledda räkneövningar. 

## Examination

Examinationen av kursen delas in i följande moment:

| Kod  | Benämning                 | Betyg | Poäng |  
| :--- | :------------------------ | :---: | :---: |  
| TEN1 | Tentamen: Problemlösning  | A-F   | 4     |  
| TEN2 | Tentamen: Teori           | G-U   | 1     |  

För godkänt betyg på kursen krävs minst betyg E på TEN1 samt betyg G på TEN2. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | TEN2  |  
| :--------- | :---: | :---: |  
| 1.1        |       | **X** |  
| 1.2        |       | **X** |  
| 2.1        | **X** |       |  
| 2.2        | **X** |       |  
| 2.3        | **X** | **X** |  
| 2.4        | **X** |       |  
| 2.5        | **X** |       |  
| 2.6        | **X** |       |  
| 3.1        | **X** |       |  


## Kurslitteratur

Obligatorisk litteratur: 

- Månsson, J. och Nordbeck, P., *Endimensionell analys*, Studentlitteratur, 2011. Antal sidor: 200 av 400. 
- Månsson, J. och Nordbeck, P., *Övningar i endimensionell analys*, Studentlitteratur, 2011. Antal sidor: 100 av 206. 

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.