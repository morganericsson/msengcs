# 1ED001 - Reglerteknik  (5 hp)

|     |     |
| --- | --- | 
| *Huvudområde*: | Elektroteknik | 
| *Fördjupning*: | G1F | 

## Förkunskaper

- 1MA002 - Linjär algebra

## Lärandemål

Efter slutförd kurs skall studenten kunna:

1. *Kunskap och förståelse*
    1. Förklara syntesmetoderna: polplacering, kompensering, framkoppling och kaskadkoppling, samt
    2. redogöra för återkopplade systems stabilitetsegenskaper utifrån Bode- och Nyquistdiagram.
2. *Färdighet och förmåga*
    1. Beskriva enkla dynamiska system med hjälp av matematiska modeller.
    2. i enkla fall kunna analysera såväl öppna som slutna reglersystem med avseende på systemets stabilitet
    3. specificera ett reglersystem i såväl tids- som frekvensplanet
    4. utifrån en systembeskrivning simulera tidsförlopp. Processparametrar ska kunna ändras och olika processvariabler ska kunna studeras,
    5. i enkla fall kunna specificera, modellera, konstruera och verifiera ett reglersystem för en labbprocess, samt
    6. från såväl slutna systemets polplacering som det öppna systemets frekvenskarakteristik göra rimliga bedömningar om hur snabbt och hur oscillativt det slutna systemet är samt beräkna stationära fel.
3. *Värderingsförmåga och förhållningssätt*
    1. Utifrån en systembeskrivning kunna reflektera över och motivera vilken typ av regulator som är bäst lämpad för att erhålla t.ex. önskad robusthet.

## Kursinnehåll

De dynamiska system som behandlas är samtliga tidskontinuerliga och tidsinvarianta. Med några undantag är de även linjära.

Följande moment behandlas:

- Introduktion till reglertekniken: historia, exempel på reglersystem och reglerteknikens grundbegrepp.
- Beskrivning av dynamiska system med hjälp av tidsinvarianta ordinära differentialekvationer.
- Linjarisering, tillståndsbegreppet, viktfunktioner, Laplacetransformer, överföringsfunktioner, Nyquist- och Bodediagram.
- Analys av system. Stabilitetsbegrepp.
- Stabilitetsundersökningar med hjälp av rotortmetoden, Routh-Hurwitz kriterium, argumentvariationsprincipen och Nyquist-kriteriet. Fas- och amplitudmarginal. Syntes av reglersystem. Specifikationer, polplacering, kompenseringsfilter, PID-regulatorn, framkoppling, kaskadreglering, robusthet, känslighet för störningar och parameterändringar.
- Implementering av regulatorer.

## Undervisnings- och arbetsformer

Undervisningen består av föreläsningar, övningar och laborationer. Övningar utförs i grupp. Deltagande vid vissa övningar kan vara obligatoriska.

## Examination

Examinationen av kursen delas in följande moment:

| Kod  | Benämning              | Betyg | Poäng |  
| :--- | :--------------------  | :---: | :---: |  
| TEN1 | Skriftlig tentamen     | A-F   | 3     |  
| LAB1 | Laboration och rapport | A-F   | 2     |  

För godkänt betyg på kursen krävs minst betyg E på samtliga moment. Slutbetyget bestäms från TEN1.

## Måluppfyllelse

Examinationsmomenten kopplas till lärandemålen enligt följande:

| Lärandemål | TEN1  | LAB1  |
| :--------- | :---: | :---: |
| 1.1        | **X** |       |
| 1.2        | **X** |       |
| 2.1        |       | **X** |
| 2.2        | **X** |       |
| 2.3        | **X** |       |
| 2.4        |       | **X** |
| 2.5        |       |       |
| 2.6        | **X** | **X** |
| 3.1        | **X** |       |

## Kurslitteratur

Obligatorisk litteratur:

- Glad, T. och Ljung, L., *Reglerteknik: grundläggande teori*, fjärde utgåvan, Studentlitteratur, 2006. Antal sidor: 244 av 244.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.
