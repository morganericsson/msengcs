# 4DV012 - Vetenskapliga metoder inom datavetenskap (5 hp)

|     |     |
| --- | --- | 
| *Huvudområde*: | Datavetenskap | 
| *Fördjupning*: | A1F | 

## Förkunskaper

- 1ZT001 - Teknisk kommunikation
- 2ZT001 - Vetenskapliga metoder
- Minst en av projektkurserna 4DV004 eller 4DV008

## Lärandemål

Efter genomförd kurs förväntas studenten kunna:

1. *Kunskap och förståelse*
    1. Redogöra för de senaste rönen inom ett delområde inom datavetenskap och/eller mjukvaruteknik i stor detalj, samt
    2. redogöra för forskningsinriktningar, ställningstaganden, samt de vanligaste metodvalen inom ett delområde inom datavetenskap och/eller mjukvaruteknik.
2. *Färdighet och förmåga*
    1. Självständigt planera ett vetenskapligt projekt med relevanta frågeställningar och lämpliga metoder inom datavetenskap och/eller mjukvaruteknik,
    2. söka efter, kritiskt utvärdera, och presentera vetenskapliga resultat, samt
    3. kritiskt analysera metodval och genomförande i en vetenskaplig studie.
3. *Värderingsförmåga och förhållningssätt*
    1. Analysera hur resultaten av en vetenskaplig studie bidrar till att öka förståelse och insikt kring ett fenomen e. dyl.,
    2. resonera kring vilket bidrag en vetenskaplig studie gör till t.ex. samhällsnyttan och teknikutvecklingen, t.ex. hur resultatet kan omsättas inom mjukvaruutvecklingsindustrin, samt
    3. resonera kring etiska frågeställningar samt analysera hur väl de hanteras i en studie.

## Kursinnehåll

Kursen är en seminariekurs där studenterna presenterar och diskuterar vetenskapliga arbeten för att fördjupa sin kännedom om aktuell forskning inom datavetenskap och mjukvaruteknik, samt sin förmåga att kritiskt diskutera forskningsmetod och resultat.

- Fördjupning av vetenskapliga metoder inom datavetenskap och mjukvaruteknik, särskilt inom ett valt delområde.
- Fördjupning i akademiskt skrivande och muntlig presentation.
- Fördjupning av kritisk analys av vetenskapliga publikationer och presentationer.
- Fördjupning i planering av forskningsprojekt.
- Fördjupning av etiska frågeställningar och hur dessa hanteras.
 
## Undervisnings- och arbetsformer

Undervisningen består ett fåtal föreläsningar som introducerar kursens upplägg och teori samt seminarier där studenterna presenterar och diskuterar forskningsresultat tillsammans med forskare inom fältet. Läraren kommer vid behov att styra diskussion så att alla frågeställningar berörs, t.ex. etiska ställningstaganden.

Planeringsrapporten skapas i samråd med och under handledning av en forskare.

## Examination

Examinationen av kursen delas in i följande moment:

| Kod  | Benämning                                   | Betyg | Poäng |  
| :--- | :------------------------------------------ | :---: | :---: |  
| PRS1 | Presentation av vetenskapliga arbeten       | A-F   | 1     |  
| OPP1 | Opponering         | A-F   | 1     |  
| UPG1 | Planeringsdokument                          | A-F   | 3     |  

För godkänt betyg på kursen krävs minst betyg E på samtliga moment. Slutbetyget bestäms från: PRS1 (20%), OPP1 (20%) och UPG1 (60%).

## Måluppfyllelse

Examinationsmomenten kopplas till lärandemålen enligt följande:

| Lärandemål | PRS1  | OPP1  | UPG1  |
| :--------- | :---: | :---: | :---: |
| 1.1        | **X** |       | **X** |
| 1.2        |       |       | **X** |
| 2.1        |       |       | **X** |
| 2.2        | **X** | **X** | **X** |
| 2.3        |       | **X** | **X** |
| 3.1        | **X** |       | **X** |
| 3.2        | **X** |       | **X** |
| 3.3        |       | **X** | **X** |

## Kurslitteratur

Kurslitteraturen bestäms i samråd med handledare och består av vetenskapliga artiklar och böcker som antingen kan laddas ner eller lånas.

## Övrigt

Kursen bedrivs på ett sådant sätt att både mäns och kvinnors erfarenhet och kunskaper synliggörs och utvecklas.