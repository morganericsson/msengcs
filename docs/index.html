<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.32.4" />

  
  <meta name="viewport" content="width=device-width, initial-scale=1.0, maximum-scale=1">

  <title>Civilingenjör i mjukvaruteknik</title>

  
  <link rel="stylesheet" href="https://morganericsson.github.io/msengcs/css/print.css" media="print">
  <link rel="stylesheet" href="https://morganericsson.github.io/msengcs/css/poole.css">
  <link rel="stylesheet" href="https://morganericsson.github.io/msengcs/css/syntax.css">
  <link rel="stylesheet" href="https://morganericsson.github.io/msengcs/css/hyde.css">
  <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="https://morganericsson.github.io/msengcs/index.xml" rel="alternate" type="application/rss+xml" title="Civilingenjör i mjukvaruteknik" />
</head>

  <body class=" ">
  <div class="sidebar">
  <div class="container sidebar-sticky">
    <div class="sidebar-about">
      <a href="https://morganericsson.github.io/msengcs/"><h1>Civilingenjör i mjukvaruteknik</h1></a>
      <p class="lead">
       Ett utbildningskoncept under utveckling vid Linnéuniversitetet. Kontakt: morgan.ericsson@lnu.se 
      </p>
    </div>

    <ul class="sidebar-nav">
      <li><a href="https://morganericsson.github.io/msengcs/">Hem</a> </li>
      <li><a href="/msengcs/descs/"> Kursplaner </a></li><li><a href="/msengcs/utbplan/"> Utbildningsplan </a></li>
    </ul>

  </div>
</div>

    <div class="content container">
    

<p><img src="https://morganericsson.github.io/msengcs/images/blocks.png" alt="" /></p>

<p>Blockschemat ovan beskriver den tänkta strukturen hos utbildningen. År 1 börjar längst till vänster, med &ldquo;Discrete mathematics&rdquo; och &ldquo;Programming&rdquo;, sedan följer År 2 osv. De fyra läsperioderna per läsår anges från topp till botten.</p>

<p>Linnéuniversitetet har valt att strukturera utbildningen enligt ett &ldquo;3 + 2&rdquo;-koncept, där studenterna utöver en civilingenjörsexamen även kan ta ut kandidat- och master-examina i datavetenskap. Utbildningen är framtaget som ett ny fem-årig utbildning, där de tre första åren ger grundläggande kunskaper i kärn- och karaktärsämnen och de två avslutande ger en fördjupning inom karaktärsämnen kopplade till, vid Linnéuniversitetet, aktuella forskningsinriktningar inom mjukvaruteknik.</p>

<h4 id="år-1-3">År 1-3</h4>

<p>De tre första åren fokuserar på grundläggande kunskaper i kärn- och karaktärsämnen. År 1 innehåller främst datavetenskap (med fokus på programmering) och matematik. Då det finns en stark koppling mellan dessa två läggs fokus på att tidigt uppmärksamma studenterna på detta. De två första kurserna, Diskret matematik och Programmering och datastrukturer, kommer att belysa specifika strukturer (t.ex. träd och grafer) från både ett matematiskt och datavetenskapligt perspektiv. Kursen i diskret matematik kommer att innehålla uppgifter som kan lösas med programmering för de studenter som vill. Efterföljande kurser i matematik, t.ex. Linjär algebra kommer att innehålla moment i Matlab, vilket ytterligare stärker kopplingen mot programmering.
Det introducerande projektet bygger på kunskaper och förmågor från programmeringskursen och syftar till att introducera yrkesrollen och de verktyg en civilingenjör i mjukvaruteknik använder. Studenterna kommer i grupp konstruera ett system med både mjuk- och hårdvarukomponenter. För att stärka kopplingen mot matematik kommer systemet som konstrueras innehålla inslag av matematisk modellering. De två följande kurserna i datavetenskap, Databaser och Objekt-orienterad programmering introducerar nya koncept inom programmering och hur omvärlden kan modelleras och användas i datorprogram, t.ex. i form av relationsdatabaser.</p>

<p>År 1 avslutas med en fysikkurs i Mekanik som syftar till att ge studenterna insikt i hur den fysiska delen av så kallade Cyber-Fysiska system (t.ex. bilar) beter sig. Detta tema följs upp i kurser under År 3.
År 2 innehåller fortsättningskurser i matematik, fysik (mekanik), och datalogi samt två TMS-kurser: teknisk kommunikation och hållbar utveckling. Mjukvaruutvecklingsprojektet syftar till att introducera hur man arbeta i ett mjukvaruutvecklingsprojekt och introducerar t.ex. olika utvecklingsprocesser, arbete i grupp och projektledning samt ett mjukvarusystems livscykel. Projektkursen visar på hur de verktygskunskaper som var en central del i den första projektkursen passar in i ett större processtyrt projektsammanhang. Kursen i teknisk kommunikation ligger under första halvan av projektet och färdigheter från denna är tänkta att tillämpas inom projektkursen vid skriftliga och muntliga presentationer. Kursen i Algoritmer bygger på Diskret matematik men innehåller även komplexitetsanlys och använder färdigheter från Envariabelanalys del 1. År 2 avslutas med en kurs i datorns organisation som med hjälp av kunskaper från fysikkursen i Ellära och magnetism beskriver hur en dator är uppbyggd.</p>

<p>År 3 inleds med kurser i Numeriska metoder, Mjukvaruarkitektur, och Inbyggda system. Mjukvaruarkitekturer bygger vidare på kunskaper och erfarenheter kring systemdesign från projektkursen i År 2. Kursen utgår från mjukvarans logiska struktur och design för kvalitetsaspekter stora mjukvaruprojekt. Inbyggda system bygger vidare på datorns organisation och introducerar begrepp som processer och schemaläggning. Den ger också grunderna för styrsystem och använder kunskaper från fysikkurserna i Mekanik och Ellära och magnetism. Begrepp från inbyggda system utvecklas vidare i kursen i reglerteknik. Kursen i Datorkommunikation och nätverk ger insikt i hur datorer kommunicerar, från signaler till protokoll och implementation. Datorgrafik är en grundkurs i 2D- och 3D-grafik som använder kunskaper från Linjär algebra. År 3 avslutas med kurser i Industriell ekonomi, Vetenskapsmetodik, Datorsäkerhet, och ett Kandidatprojekt. Projektkursen från År 2 ger en insikt i hur ett projekt organiseras, och Industriell ekonomi belyser bland annat frågor kring finansiering vilket är centralt för företagsamhet och projekt. Vetenskapsmetodik bygger vidare på kunskaper från Sannolikhetslära och statistik, och förbereder studenterna inför Kandidatprojektet. Den introducerar t.ex. vetenskapsfilosofi, metoder såsom experiment, akademiskt skrivande, och etik. Kursen i datorsäkerhet diskuterar hot och risker mot datorsystem, t.ex. databaser. Studenterna lär sig genomföra säkerhetsanalyser och kritiskt analysera risker  kring systems säkerhet, mer specifikt datorsystem.</p>

<p>Det finns under År 1-3 en tydlig progression dels inom varje ämne, men även i hur de hänger samman. Det finns även, t.ex. via projekt- och TMS-kurser, en tydlig progression i ingenjörsmässiga färdigheter, såsom muntlig och skriftlig kommunikation, ekonomi, säkerhet, osv.</p>

<h4 id="år-4-5">År 4-5</h4>

<p>övergripande temat är modeller, och varje termin har ett fokusområde som belyser specifika aspekter av det övergripande temat och yrkesrollen. En termin består av fyra kurser och ett projekt där de fyra kurserna ger en teoretisk fördjupning och projektet ger praktiska färdigheter och insikter i yrkesrollen. Ekonomi, hur mjukvara påverkar samhället, etiska frågeställningar är exempel på aspekter kopplade till yrkesrollen som berörs i projekt och kurser. Projekten utförs i grupp, och ger erfarenhet och möjlighet att reflektera över grupparbete och projektplanering/ledning. De två inledande kurserna ger en teoretisk grund för projektet och de två avslutande ger möjlighet till reflektion och fördjupning baserat på erfarenheter från projektet. Under år 4 är de avslutande kurserna på terminerna valfria och kan bytas mot andra kurser med examenskraven i beaktande. Under de två avslutande åren skall studenterna tillämpa alla kunskaper och färdigheter från År 1-3. Nedan anges därför endast de direkta beroenden som finns.</p>

<p>Höstterminen År 4 fokuserar på modeller och mjukvaruutveckling. Terminen inleds med kurser i modellering och simulering samt kompilatorkonstruktion. Den första kursen visar hur (matematiska) modeller kan användas för att beskriva och simulera mjukvara. De senare kurserna beskriver hur programmeringsspråk kan definieras och översättas till t.ex. maskinkod. Innehållet i dessa två kurser är centralt för temat för projektet, så kallad Model-Driven Engineering, där modeller skapas i t.ex. Matlab och sedan antingen kompileras eller översätts till ett högnivåspråk som kompileras. De två senare kurserna i modellverifikation och optimering bygger på erfarenheter från projektet och diskuterar hur en modell kan testas och bevisas korrekt samt hur en modell kan optimeras med avseende på olika egenskaper. Kurserna i modellering och verifiering samt optimering bygger på kunskaperna i matematik, algoritmer, och reglerteknik från År 1-3. I det nuvarande blockschemat och kursplanerna räknas dessa som kurser i datavetenskap men de skulle lika gärna kunna räknas som matematik. Detta är något som behöver diskuteras i det fortsatta arbetet med programmet.</p>

<p>Vårterminen År 4 fokuserar på maskininlärning och hur modeller kan &ldquo;läras&rdquo; utifrån data. Terminen inleds med kurser i maskininlärning och parallell databehandling. Den första introducerar olika typer av och algoritmer för maskininlärning och den senare ger en insikt i hur beräkningar kan utföras parallellt. Den senare är viktig för projektet då många av algoritmerna i maskininlärning, särskilt så kallad djupt lärande, är beräkningsintensiva. Den andra kursen är en fortsättningskurs i maskininlärning som belyser aspekter som behöver viss erfarenhet, t.ex. hur man utvärderar resultat, hur mycket data som behövs, när olika algoritmer är lämpliga. Båda kurserna i maskininlärning bygger på kunskaper från (samtliga) kurser i matematik och algoritmer. Kursen i Parallell databehandling bygger på kurserna i Samtidig programmering och Datorns organisation.</p>

<p>Under År 5 ligger fokus på visualisering och hur modeller kan kommuniceras till människor för analys under höstterminen. Det avslutande individuella arbetet tar hela vårterminen i anspråk. De två första kurserna på hösten ger grunderna i hur man visualiserar information samt hur man utvinner data ur ostrukturerade källor (t.ex. skriven text). Kurserna ger tillsammans den grundläggande förståelsen som behövs i projektet som handlar om Visual analytics, ett sätt för människa och maskin att samarbeta för att förstå komplexa modeller och den information som dessa innehåller. Hösten avslutas med en fortsättningskurs i Informationsvisualisering samt en fördjupningskurs i Vetenskapsmetodik. Den senare syftar till att fördjupa studenternas kunskaper och förmågor avseende vetenskapsteori och metodik, dels i syfte att förbereda dem för det avslutande individuella arbetet men även vid eventuella fortsatta forskarstudier. Kursen tar även in erfarenheter från de tre projekten kring modeller, för att ge en djupare bild av datavetenskap som vetenskap och vilka vetenskapliga metoder som är tillämpbara. Kursen innehåller en teoretisk del och en praktisk del där studenter läser och presenterar vetenskapliga artiklar för att få exempel på forskningsprojekt och hur de beskrivs för att i kursens senare del arbeta fram och presentera en plan för det egna individuella arbetet om 30hp.</p>

    </div>

    
  </body>
</html>