# Civilingenjör i mjukvaruteknik, 300 hp

**Förkunskaper**
Grundläggande behörighet samt områdesbehörighet A9, dvs. Fysik 2, Kemi 1 och Matematik 4, eller Fysik B, Kemi A och Matematik E.

## Programbeskrivning

Utbildningen ska ge studenten goda kunskaper i det datavetenskapliga området med en inriktning mot programvaruteknik. Studierna ska förbereda för arbete i verksamheter där programvaror används och utvecklas.

Idag utnyttjas datorer inom alla sektorer i samhället. Det finns därför ett behov av välutbildad personal för utveckling av den programvara som styr dagens och morgondagens system.

## Mål

Förutom högskoleförordningens krav på civilingenjörsexamen gäller följande:

*Kunskap och förståelse*

För civilingenjörsexamen i mjukvaruteknik skall studenten:

- Visa insikt i hur matematik och grundläggande naturvetenskap kan användas som verktyg för att strukturera, abstrahera, och modellera mjukvarutekniska problem.
- Visa kunskap inom flera olika programmeringsparadigm samt förståelse för metoder och tekniker för systemutveckling.
- Visa kunskap om ett systems livscykel, från behov till utveckling, drift/underhåller, och avveckling.
- Visa kunskap om relationen mellan hård och mjukvara, samt vilka problem som kan uppstå i gränslandet.
- Visa djup kunskap om teoretiska begrepp inom datavetenskap. 

*Färdighet och förmåga*

För civilingenjörsexamen i mjukvaruteknik skall studenten:

- Visa förmåga att analysera tekniska problem i ett systemperspektiv.
- Visa förmåga att använda ett systemtänkande för att modellera, analysera och utveckla mjukvarusystem, att se helheter som delsystem, definiera avgränsningar och beskriva samverkan mellan dessa.
- Visa förmåga att utifrån krav verifiera och validera ett system.
- Visa förmåga att använda olika programmeringsparadigm och tekniker för att utveckla system.

*Värderingsförmåga och förhållningssätt*

För civilingenjörsexamen i mjukvaruteknik skall studenten:

- Visa förståelse för mjukvarans möjligheter och begränsningar, dess roll i samhället, och de risker som finns.
- Visa förståelse för att mjukvarutekniska problem ofta är komplexa, ofullständiga, och med motstridiga villkor.
- Visa förståelse för hur man effektivt arbetar i grupp, oavsett dess sammansättning.
- Visa förståelse för ämnet och kunna relatera nya utvecklingar och trender till teoretiska koncept.

## Innehåll och struktur

### Organisation

Programmet administreras av en programansvarig. Ett programråd finns inrättat som står för programmets kvalitet, dess utveckling och koppling till arbetslivet.

### Programöversikt

Utbildningen omfattar fem år och 300 högskolepoäng. De tre första åren är på grundnivå och de avslutande två på avancerad nivå. Utbildningen innehåller två examensarbeten, ett omfattande 15 hp i slutet av åk 3 och ett omfattande 30 hp i slutet av åk5.

De första tre åren består av obligatoriska kurser. Dessa är schemalagda på ett sådant sätt att två eller tre kurser läses samtidigt och tenteras i samma period. De två sista åren består av obligatoriska och villkorligt valfria kurser och projekt. Varje termin består av fyra kurser och ett projekt. Kurserna är schemalagda så att projektet går över hela terminen och två kurser läses samtidigt med projektet.

### Kurser i programmet 

#### År 1

- Grundläggande Matematik, 7,5 hp (G1N) (M)
- Programmering, 7,5 hp (G1N) (D)
- Linjär algebra, 7,5 hp (G1N) (M)
- Projekt, 7,5 hp (G1N) (D)
- Analys 1, 7,5 hp (G1N) (M)
- Objektorienterad programmering, 7,5 hp (G1N) (D)
- Mekanik, 7,5 hp (G1N) (F)
- Concurrent programming (G1N) (D)

#### År 2

- Diskret matematik, 7,5 hp (G1N) (M)
- Ellära och magnetism, 7,5 hp (G1N) (F)
- Teknisk kommunikation, 5 hp (G1N) (T)
- Databasteori, 5 hp (G1N) (D)
- Mjukvaruutvecklingsprojekt, 10 hp (G1N) (D)
- Hållbar utveckling, 5 hp (G1N) (T)
- Algoritmer, 5 hp (G1N) (D)
- Tillämpad sannolikhetslära och statistik, 7,5 hp (G1N) (M)
- Computer organization, 7,5 hp (G1N) (D)

#### År 3

- Datorgrafik, 5 hp, (G1N) (D)
- Mjukvaruarkitektur, 5 hp (G1N) (D)
- Inbyggda system, 5 hp (G1N) (D)
- Reglerteknik, 7,5 hp (G1N) (E)
- Datorkommunikation, 7,5 hp (G1N) (D)
- Industriell ekonomi, 5 hp (G1N) (T)
- Vetenskapliga metoder, 5 hp (G1N)
- Datorsäkerhet, 5 hp (G1N) (D)
- Examensarbete, 15 hp (G1E) (D)


#### År 4

- Systemmodellering och simulering, 5 hp (A1N) (D)
- Kompilatorkonstruktion, 5 hp (A1N) (D)
- Projekt i modelldriven utveckling, 10 hp (A1N) (D)
- Formella metoder, 5 hp (A1N) (D) (kan ersättas av valbar kurs)
- Optimering, 5 hp (A1N) (D) (kan ersättas av valbar kurs)
- Maskininlärning 1, 5 hp (A1N) (D)
- Parallell databehandling, 5 hp (A1N) (D)
- Projekt i maskininlärning, 10 hp (A1N) (D)
- Maskininlärning 2, 5 hp (A1N) (D) (kan ersättas av valbar kurs)
- Valbar kurs, 5 hp


#### År 5

- Informationsvisualisering 1, 5 hp (A1N) (D)
- Data mining, 5 hp (A1N) (D)
- Projekt i visual analytics, 10 hp (A1N) (D)
- Informationsvisualisering 2, 5 hp (A1N) (D)
- Vetenskapliga metoder 2, 5 hp (A1N) (D) (kan ersättas av valbar kurs)
- Examensarbete, 30 hp (A2E) (D)

Närmare beskrivning av i programmet ingående kurser ges i separata kursplaner.

### Arbetslivsanknytning

Programmets studenter får vid flera tillfällen under programmets gång möta representanter från arbetslivet. Flera kurser inbjuder gästföreläsare. I ett par av kurserna genomförs projekt som kan vara förlagda till eller genomföras tillsammans med företag eller andra organisationer. Examensarbeten kan med fördel genomföras i samarbete med något företag.

### Perspektiv i utbildningen
Huvudområdet datavetenskap handlar till stor del om att utveckla ny teknik för människor. Målgruppen för detta är allt oftare internationell. Termer som användbar, användarupplevelse, målgruppsanpassad, tillgänglighet, etc. är vanliga inslag i undervisningen. Därmed kommer begrepp som hållbar utveckling, genus, mångfald och internationalisering naturligt in i undervisningen.

## Kvalitetsutveckling
Kursutvärdering sker löpnade av samtliga kurser på programmet. Årligen sker också en utvärdering av programmet. Det är främst programrådet som bevakar kvalitén och vidareutvecklingen av utbildningen. Studenterna har representation i samtliga dessa organ och ges möjlighet att delta vid kurs- och programutvärderingarna.

Såväl programutvärderingar som kursutvärderingar arkiveras och finns tillgängliga vid lärosätet.

## Examen

Efter avklarade studier på programmet samt då avklarade studier motsvarar de fordringar som finns angivna i Högskoleförordningens examensordning samt i den lokala examensordningen för Linnéuniversitetet kan studenten ansöka om examen.

Examen benämns Civilingenjörsexamen. Examens engelska översättning är Master of Science in Engineering med inriktning mot Software Technology.

Efter den grundläggande delen på 180 hp kan delexamen utfärdas. Examensbenämningen är Filosofie kandidatexamen, huvudområde Datavetenskap (Bachelor of Science, major subject Computer Science).

## Övrigt

Det krävs 37,5 högskolepoäng för att få börja åk 2, 82,5 högskolepoäng för att få starta åk 3 och 150 högskolepoäng för att få åk 4-5. Studenter som ligger under dessa gränser ska vända sig till programmets studievägledare för att göra en plan för kommande studier.